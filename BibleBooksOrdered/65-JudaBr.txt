Юда<br />
<br />- 1 -<br />
1:1. Юда, слуга Исус Христов, и брат Яковов, до призваните, възлюбени от Бога Отца и пазени в Исуса Христа:<br />1:2. Милост, мир и любов да ви се умножат.<br />1:3. Възлюбени, като показвах всяко усърдие да ви пиша за нашето общо спасение, счетох за нужно да ви пиша и да ви овещая да се подвизаете за вярата, която еднаж за винаги бе предадена на светиите.<br />1:4. Защото са се вмъкнали някои човеци, които отдавна са били посочени, че подлежат на това осъждане, нечестивци, които обръщат благодатта на нашия Бог в похотливост и се отричат от единствения Владетел и Господ наш Исус Христос.<br />1:5. А искам да ви напомня, (тъй като сте узнали вече всичко това), че Господ, като избави веднаж Своя народ от египетската земя, после погуби ония, които не повярваха,<br />1:6. и че ангели, които не упазиха своето достойнство, но напуснаха собственото си жилище,_- Той ги държи под мрак във вечни връзки за съда на великия ден;<br />1:7. както и Содом, Гомор и околните им градове, които, подобно на тях, се предадоха на блудство и изпаднаха в противоестествени пороци *(Гръцки: И следваха след чужда плът. Бит. 19:5.), са поставени за пример, като носят наказанието на вечния огън.<br />1:8. При все това, по същия начин и тия с бълнуванията си оскверняват плътта, презират властта и хулят славните същества.<br />1:9. Но архангел Михаил, когото в борба с дявола се препираше за Моисеевото тяло, не смея да произнесе против него хулителна присъда, но рече: Господ да те смъмри.<br />1:10. Тия, обаче, хулят всичко, което не знаят; а което знаят естествено, както животните без разум, в това развращават себе си.<br />1:11. Горко им! защото ходят по Каиновия път, заради печалба се впускат във Валаамовата заблуда, и погиват в Кореевото упорство.<br />1:12. Тия са подводни скали, когато пируват с вас в дружелюбните ви гощавки, и без страх напасват себе си; безводни облаци, носени от ветровете; есенни дървета, безплодни, дваж умрели, изкоренени;<br />1:13. свирепи морски вълни; които изпущат като пяна своите безсрамни дела; скитащи звезди, за които се пази мрачна тъмнина до века.<br />1:14. За тях пророкува и Енох, седмият от Адама, като рече: Ето Господ иде с десетки хиляди Свои светии,<br />1:15. да извърши съдба на всички, и да обяви за виновни всичките нечестиви дела, които в нечестие са сторили, и за всичките жестоки думи, които нечестивите грешници са говорили против Него.<br />1:16. Тия са роптатели, оплаквачи, които ходят по страстите си, (и устата им говорят надуто), и заради печалба ласкаят човеците.<br />1:17. Но, вие, възлюбени, помнете думите изговорени по-напред от апостолите на нашия Господ Исус Христос, как ви казваха:<br />1:18. В последно време ще има присмивачи, които ще ходят по своите нечестиви страсти.<br />1:19. Тия са, които правят разцепления, плътски, които нямат Духа.<br />1:20. А вие възлюбени, като назидавате себе си в нашата пресвята вяра и се молите на Святия Дух,<br />1:21. пазете себе си в Божията любов, ожидайки милостта на нашия Господ Исус Христос за вечен живот.<br />1:22. И към едни, които са в съмнение, бивайте милостиви;<br />1:23. други спасявайте, като ги изтръгвате из огъня; а към други показвайте милост, със страх, като се гнусите даже и от осквернената от плътта дреха.<br />1:24. А на Онзи, Който може да ви предпази от препъване, и да ви постави непорочни в радост пред Своята слава,<br />1:25. на единствения Бог наш Спасител, чрез Исуса Христа нашия Господ, да бъде слава и величие, и преди всичките векове, и сега, и до всичките векове. Амин.<br />