III Йоан<br />
<br />- 1 -<br /><br />
1:1. От Презвитера до любезния Гай, когото любя:<br />1:2. Възлюбений, молитствувам да благоуспееш и да си здрав във всичко, както благоуспява душата ти.<br />1:3. Защото много се зарадвах, когато дойдоха някои братя и засвидетелствуваха за твоята вярност, според както ти ходиш в истината.<br />1:4. По-голяма радост няма за мене от това, да слушам, че моите чада ходят в истината.<br />1:5. Възлюбений, ти вършиш вярна работа в каквото правиш за братята, и то за чужденци;<br />1:6. които свидетелствуваха пред църквата за твоята любов. Добре ще сториш да ги изпратиш както подобава пред Бога;<br />1:7. защото за Христовото име излязоха, без да вземат нищо от езичниците.<br />1:8. Ние, прочее, сме длъжни да посрещаме такива радостно, за да бъдем съработници с истината.<br />1:9. Писах няколко думи до църквата; но Диотреф, който обича да първенствува между тях, не ни приема.<br />1:10. Затова, ако дойда, ще му напомня за делата, които върши, като бръщолеви против нас лоши думи. И като не се задоволява с това, той не просто че сам не приема братята, но възпира и тия, които искат да ги приемат, и ги пъди от църквата.<br />1:11. Възлюбений, не подражавай злото, но доброто. Който върши добро, от Бога е; който върши зло, не е видял Бога.<br />1:12. За Димитрия се свидетелствува добро от всички, и от самата истина; а още и ние свидетелствуваме и ти знаеш, че нашето свидетелство е истинско.<br />1:13. Имах много да ти пиша, но не ми се ще да ти пиша с мастило и перо;<br />1:14. а надявам се скоро да те видя, и ще разговорим уста с уста. Мир на тебе. Поздравяват те приятелите. Поздрави приятелите по име.<br />