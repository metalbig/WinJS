<br />- Еклесиаст -<br />
<br />
<br />- 1 -<br /><br />
1:1. Думите на проповедника, Давидовият син, цар в Ерусалим: -<br />1:2. Суета на суетите, казва проповедникът; Суета на суетите, всичко е суета.<br />1:3. Каква полза на човека от всичкия му труд, В който се труди под слънцето?<br />1:4. Едно поколение преминава, и друго поколение дохожда; А земята вечно стои.<br />1:5. Също и слънцето изгрява, и слънцето захожда, И бърза да отива към мястото, дето трябва да изгрява.<br />1:6. Вятърът отива към юг, И се връща към север; Вятърът непрестанно обикаля в отиването си, И пак се връща в своите кръгообращения.<br />1:7. Всичките реки се вливат в морето, И пак морето не се напълня; На мястото, дето отиват реките, Там те непрестанно (Еврейски: се връщат да.) отиват.<br />1:8. Всичките неща са досадни, - Човек не може да изкаже до колко; Окото не се насища с гледане, нито се напълня ухото със слушане.<br />1:9. Каквото е станало, това е, което ще стане; И каквото е било извършено, това е, което ще се извърши; И няма нищо ново под слънцето.<br />1:10. Има ли нещо, за което може да се каже: Виж! това е ново? То е вече станало във вековете, които са били преди нас.<br />1:11. Не се помнят предишните поколения ; Нито ще се помнят послешните, грядущите, поколения Между ония, които ще идат подир.<br />1:12. Аз проповедникът бях цар Над Израиля в Ерусалим;<br />1:13. И предадох сърцето си да издиря И да изпитам чрез мъдростта Относно всичко, що става под небето. Тежък е тоя труд, който Бог е дал на човешките чада, За да се трудят в него.<br />1:14. Видях всичките дела, що се вършат под слънцето; И, ето, всичко е суета и гонене на вятър.<br />1:15. Кривото не може да се изправи; И това, което е недоизпълнено, не може да се брои.<br />1:16. Аз се съвещавах със сърцето си и рекох: Ето, станах велик, и съм умножавал мъдростта си Повече от всички, които са били преди мене в Ерусалим; Да! сърцето ми е имало голяма опитност в мъдрост и знание.<br />1:17. И предадох сърцето си, за да позная мъдростта, И да позная лудостта и безумието. Познах, че и това е гонене на вятър.<br />1:18. Защото в многото мъдрост има много досада; И който увеличава знание увеличава и печал.<br />

<br />- 2 -<br /><br />
2:1. Аз рекох на сърцето си: Ела сега, да те опитам с веселба, Затова, се наслаждавай с благо; И, ето, и това беше суета.<br />2:2. Рекох за смеха: Лудост е, - И за веселбата: Що ползва тя?<br />2:3. Намислих в сърцето си да веселя плътта си с вино, Докато сърцето ми още се управляваше от мъдростта, И да усвоя безумието докле видя какво е добре да вършат човешките чада Под небето през всичките дни на живота си.<br />2:4. Направих си големи работи; Съградих си къщи; насадих си лозя;<br />2:5. Направих си градини и садове, И насадих в тях всякакви плодни дървета;<br />2:6. Направих си водоеми, за да поя от тях Насадения с дървета лес;<br />2:7. Придобих слуги и слугини, И имах слуги родени в дома ми; Имах още чреди и стада Повече от всички, които са били преди мене в Ерусалим;<br />2:8. Събрах си и сребро, и злато, И особените скъпоценности на царете и на областите; Набавих си певци и певици, И насладите на човешките чада - Наложници твърде много.<br />2:9. Така станах велик и уголемих се Повече от всички, които са били преди мене в Ерусалим; Още и мъдростта ми си остана в мене.<br />2:10. И от всичко, което пожелаха очите ми, Нищо не им отрекох; Не спрях сърцето си от никаква веселба; Защото сърцето ми се радваше във всичките ми трудове, И това беше делът ми от всичкия ми труд.<br />2:11. Тогава разгледах всичките дела, Които бяха извършили ръцете ми, И трудът, в който бях се трудил; И, ето, всичко беше суета и  гонене на вятър, И нямаше полза под слънцето.<br />2:12. И обърнах се да разгледам Мъдростта и лудостта и безумието; Защото що може да стори човек, който е дошъл подир царя? Относно това, което е вече сторено?<br />2:13. Тогава видях, че мъдростта превъзхожда безумието Както светлината превъзхожда тъмнината.<br />2:14. На мъдрия очите са в главата му, А безумният ходи в тъмнина; Обаче аз познах още, че една участ Постига всички тях.<br />2:15. Тогава рекох в сърцето си: Каквото постига безумния Това ще постигне и мене; Защо прочее бях аз по-мъдър? За туй рекох в сърцето си, Че и това е суета.<br />2:16. Защото како на безумния, така и на мъдрия, Не остава вечно паметта му, Понеже в идните дни всичко ще е вече забравено; И как умира мъдрият? - Както и безумният.<br />2:17. За това, намразих живота, Защото тежки ми се видяха делата, които стават под слънцето; Понеже всичко е суета и гонене на вятър.<br />2:18. Намразих още и всичкия си труд, В който съм се трудил под слънцето, Защото трябва да го оставя на човека, който ще бъде подир мене;<br />2:19. И кой знае мъдър ли ще бъде той или безумен? Но пак той ще властва над всичкия ми труд, в който съм се трудил, И в който показах мъдрост под слънцето. И това е суета.<br />2:20. За това, аз наново направих сърцето си да се отчае Поради всичкия труд, в който съм се трудил под слънцето.<br />2:21. Защото има човек, който се е  трудил С мъдрост, със знание, и със сполука; Но пак той ще остави всичко  за дял на едного, Който не е участвал в труда му. И това е суета и голямо зло.<br />2:22. Защото каква полза на човека от всичкия му труд И от досадата на сърцето му, В който се изморява под слънцето?<br />2:23. Понеже всичките му дни са само печал, И трудовете му скръб; И още и нощя сърцето му не си почива. И това е суета.<br />2:24. Няма по-добро за човека освен да яде и да пие, И да прави душата си да се наслаждава от доброто на труда му. И аз видях, че и това е от Божията ръка.<br />2:25. Защото кой може да яде, И кой може да се наслаждава, повече от мене?<br />2:26. Понеже Бог дава на угодния нему човек Мъдрост и знание и радост; А на грешния дава да се труди, и да събира, и да трупа, - За да даде всичко на угодния Богу. И това е суета и гонене на вятър.<br />

<br />- 3 -<br /><br />
3:1. Има време за всяко нещо, И срок за всяка работа под небето:<br />3:2. Време за раждане, и време за умиране; Време за насаждане, и време за изкореняване насаденото;<br />3:3. Време за убиване, и време за изцеляване; Време за събаряне, и време за градене;<br />3:4. Време за плачене, и време за смеене; Време за жалеене, и време за ликуване;<br />3:5. Време за разхвърляне камъни, и време за събиране камъни; Време за прегръщане, и време за въздържане от прегръщането;<br />3:6. Време за търсене, и време за изгубване; Време за пазене, и време за хвърляне;<br />3:7. Време за раздиране, и време за шиене; Време за мълчание, и време за говорене;<br />3:8. Време за обичане, и време за мразене; Време за война, и време за мир.<br />3:9. Каква полза на оногова, който работи, От онова, в което се труди той?<br />3:10. Видях труда, който даде Бог На човешките чада, за да се трудят в него.<br />3:11. Той е направил всяко нещо хубаво на времето му; Положил е и вечността в тяхното сърце, Без обаче да може човек да издири Отначало до край делото, което е направил Бог.<br />3:12. Познах, че няма друго по-добро за тях Освен да се весели всеки, и да благоденства през живота си;<br />3:13. И още всеки човек да яде и да пие, И да се наслаждава от доброто на всичкия си труд. Това е дар от Бога.<br />3:14. Познах, че всичко що прави Бог ще бъде вечно; Не е възможно да се притури на него, нито да се отнеме от него; И Бог е направил това, за да Му се боят човеците.<br />3:15. Каквото съществува е станало вече; И каквото ще стане е станало вече; И Бог издирва наново онова, което е било оттласнато.<br />3:16. Видях още под слънцето Мястото на съда, а там беззаконието, - И мястото на правдата, а там неправдата.<br />3:17. Рекох в сърцето си: Бог ще съди праведния и нечестивия; Защото има време у Него за всяко нещо и за всяко дело.<br />3:18. Рекох в сърцето си относно човешките чада, Че това е, за да ги опита Бог, И за да видят те, че в себе си са като животни.<br />3:19. Защото каквото постига човешките чада Постига и животните; една участ имат; Както умира единия, така умира и другото; Да! един дух имат всичките; И човек не превъзхожда в нищо животното, Защото всичко е суета.<br />3:20. Всички отиват в едно място; Всички са от пръстта, и всички се връщат в пръстта.<br />3:21. Кой знае духът на човешките чада, че възлиза горе, И духът на животното, че слиза долу на земята?<br />3:22. Видях прочее, че за човека няма по-добро, Освен да се радва в делата си; Защото това е делът му; Понеже кой ще го възвърне надире, за да види Онова, което ще бъде подир него?<br />

<br />- 4 -<br /><br />
4:1. Тогава, като изново размишлявах Всичките угнетения, които стават под слънцето, И видях сълзите на угнетяваните, че нямаше за тях утешител, И че силата беше в ръката на ония, които ги угнетяваха, А за тях нямаше утешител,<br />4:2. За това аз ублажавах умрелите, които са вече умрели, Повече от живите, които са още живи;<br />4:3. А по-щастлив и от двамата считах оня, който не е бил още, Който не е видял лошите дела, които стават под слънцето.<br />4:4. Тогава видях всеки труд и всяко сполучливо дело, Че поради него човек бива завиждан от ближния си. И това е суета и гонене на вятър.<br />4:5. Безумният сгъва ръцете си И яде своята си плът,<br />4:6. И казва: По-добре една пълна шепа със спокойствие, Отколкото две пълни шепи с труд и с гонене на вятър.<br />4:7. Тогава изново видях само суета под слънцето.<br />4:8. Има такъв, който е самичък, който няма другар, Да! Няма нито син, нито брат; Но пак няма край на многото му труд, Нито се насища окото му с богатство; И той не дума: За кого, прочее, се трудя аз И лишавам душата си от благо? И това е суета и тежък труд.<br />4:9. По-добре са двама, отколкото един, Понеже те имат добра награда за труда си;<br />4:10. Защото, ако паднат, единият ще вдигне другаря си; Но горко на оня, който е сам, когато падне, И няма друг да го вдигне.<br />4:11. И ако легнат двама заедно ще се стоплят; А един как ще се стопли самичък?<br />4:12. И ако някой надвие на един, който е самичък, Двама ще му се опрат; И тройното въже не се къса скоро.<br />4:13. По-добър е беден и мъдър младеж, Отколкото стар и безумен цар, Който не знае вече да приема съвет;<br />4:14. Защото единият излиза из тъмницата (Еврейски: къщата на веригите), за да царува, А другият, и цар да се е родил, става сиромах.<br />4:15. Видях всичките живи, които ходят под слънцето, Че бяха с младежа, втория, който стана вместо него;<br />4:16. Нямаше край на всичките люде, На всичките, над които е бил той; А идещите подир него не ще се зарадват в него. Наистина и това е  суета и гонене на вятър.<br />

<br />- 5 -<br /><br />
5:1. Пази ногата си, когато отиваш в Божия дом, Защото да се приближиш да слушаш е по-добро, Отколкото да принесеш жертва на безумните, Които не знаят, че струват зло.<br />5:2. Не прибързвай с устата си, Нито да бърза сърцето ти да произнася дума пред Бога; Защото Бог е на небесата, а ти на земята, За това, нека бъдат думите ти малко;<br />5:3. Защото както съновидението произхожда от многото занимание, Така и гласът на безумния от многото думи.<br />5:4. Когато направиш обрек Богу, Не се бави да го изпълниш, Защото той няма благоволение в безумните; Изпълни това, което си обрекъл.<br />5:5. По-добре да се не обричаш, Отколкото да се обречеш и  да не изпълниш.<br />5:6. Не позволявай на устата си да вкарат в грях плътта ти; И не казвай пред Божия служител (Еврейски: пред ангела), че е било по небрежение; Защо да се разгневи Бог на гласа ти, И да погуби делото на ръцете ти?<br />5:7. Защото, макар да изобилват сънища и суети и много думи, Ти се бой от Бога.<br />5:8. Ако видиш, че сиромахът се угнетява, И че правосъдието и правдата в държавата се изнасилват, Да се не почудиш на това нещо; Защото над високия надзирава по-висок, И над тях има по-високи.<br />5:9. При това, ползата от земята е за всичките, И сам царят служи на нивите.<br />5:10. Който обича среброто не ще се насити от сребро, Нито с доходи оня, който обича изобилието. И това е суета.<br />5:11. Когато се умножават благата, Умножават се и ония, които ги ядат; И каква полза има на  притежателите им, Освен да ги гледат с очите си?<br />5:12. Сънят на работника е сладък, малко ли ял, или много; А пресищането на богатия не го оставя да спи.<br />5:13. има тежко зло, което видях под слънцето, именно, Богатство пазено от притежателя му за негова му вреда;<br />5:14. И онова богатство се изгубва чрез зъл случай, И не остава нищо в ръката на сина, когото е родил.<br />5:15. Както е излязъл из утробата на майка си, Гол ще отиде пак както е дошъл, Без да вземе нещо от труда си, За да го занесе в ръката си.<br />5:16. Още и това е тежко зло, Че, по всичко, както е дошъл, така ще и да отиде; И каква полза за него, че се е трудил за вятъра?<br />5:17. Още и през всичките си дни яде в тъмнина, И има много досада и болест и негодуване.<br />5:18. Ето какво видях аз за добро и прилично: Да яде някой и да пие, И да се наслаждава от благото на всичкия си труд, В който се труди под слънцето, През всичките дни на живота си, които му е дал Бог; Защото това е делът му.<br />5:19. И на който човек е дал Бог богатство и имот, И му е дал и власт да яде от тях, И да взема дела си, и да се весели в труда си, - Това е дар от Бога.<br />5:20. Защото няма много да помни дните на живота си, Понеже Бог му отговаря с веселието та сърцето му.<br />

<br />- 6 -<br /><br />
6:1. Има зло, което видях под слънцето, И е тежко върху човеците:<br />6:2. Човек, на когото Бог дава богатство и имот и почест, Така щото душата му не се лишава от нищо що би пожелал, На когото обаче Бог не дава власт да яде от тях. Но чужденец ги яде. Това е суета и лоша болест.<br />6:3. Ако роди човек сто чада. И живее много години, Така щото дните на годините му да станат много, А душата му не се насити с благо, И още той не приема прилично  погребение, - Казвам, че пометничето е по-щастливо от него;<br />6:4. Защото това е дошло в нищожество, и отива в тъмнина; И името му се покрива с тъмнина;<br />6:5. При туй, то не е видяло слънцето, и не е познало нищо, - По-добре е на това, отколкото на оногоз.<br />6:6. Дори два пъти по хиляда години, ако би живял някой, и не види добро, - Не отиват ли те всички в едно място?<br />6:7. Всичкият труд на човека е за устата му; Душата обаче не се насища.<br />6:8. Защото какво предимство има мъдрият над безумния? Или какво предимство има сиромахът, който умее как да се обхожда пред живите?<br />6:9. По-добре е да гледаш нещо с очите си, Отколкото да блуждаеш с желанието си. И това е суета и гонене на вятър.<br />6:10. Всяко нещо, което е съществувало, вече си е  получило името; И известно е, че оня, чието име е Човек, (Или: Адам, т.е. Червеникав - направен от червената пръст) Не може да се състезава с по-силния от него.<br />6:11. Понеже има много неща, които умножават суетата, То каква полза на човека?<br />6:12. Защото кой знае кое е добро за човека В живота, във всичките дни на суетния му живот, Който минава като сянка? Понеже кой ще извести на човека Какво ще бъде подир него под слънцето?<br />

<br />- 7 -<br /><br />
7:1. Добро  име струва повече от скъпоценно миро. И денят на смъртта повече  от деня на раждането.<br />7:2. По-добре да отиде някой в дом на жалеене, Отколкото да отиде в дом на пирувание; Защото това е сетнината на всеки човек, И живият може да го вложи в сърцето си.<br />7:3. По-полезна е печалта от смеха; Защото от натъжеността на лицето сърцето се развеселява.<br />7:4. Сърцето на мъдрите е в дома на жалеене; А сърцето на безумните е в дома на веселие.<br />7:5. По-добре е човек да слуша изобличение от мъдрия Нежели да слуша песен от безумните;<br />7:6. Защото какъвто е шумът на търнете под котела, Такъв е смехът на безумния. И това е суета.<br />7:7. Наистина изнудването прави мъдрия да избезумява; И подарък разтлява сърцето.<br />7:8. По-предпочително е свършването на работата, нежели започването й; По-добър е дълготърпеливият нежели високоумният.<br />7:9. Не бързай да се досадиш в духа си; Защото досадата почива в гърдите на безумните.<br />7:10. Да не речеш: Коя е причината Дето предишните дни бяха по-добри от сегашните? Защото не питаш разумно за това.<br />7:11. Мъдростта е равноценна с едно наследство, Даже и по-ценна е на ония, които гледат слънцето;<br />7:12. Защото, не само че мъдростта е защита, както и парите са защита, Но предимството на знанието е, че мъдростта запазва живота на ония, които я имат.<br />7:13. Разгледай делото Божие; Защото кой може да изправи онова, което Той е направил криво?<br />7:14. Във време на благоденствие бъди весел, А във време на злополука бъди разсъдлив; Защото Бог постави едното до другото, За да не може човек да открие нищо, което ще бъде подир него.<br />7:15. Всичко това видях в суетните си дни: Има праведен, който загинва в правдата си, И има нечестив, който дългоденства в злотворството си.<br />7:16. Не ставай прекалено праведен, и не мисли себе си чрезмерно мъдър; Защо да се погубиш?<br />7:17. Не ставай прекалено зъл, и не бивай безумен; Защо да умреш преди времето си?<br />7:18. Добре е да се придържаш за едното, И да не оттегляш ръката си от другото; Защото, който се бои от Бога, ще се отърве и от двете. (Еврейски: от всички тези)<br />7:19. Мъдростта крепи мъдрия повече От десетина началника, които са в града.<br />7:20. Наистина няма праведен човек на земята, Който да струва добро и да не греши.<br />7:20. Ето, това само намерих, Че Бог направи човека праведен, Но те изнамериха много измишления.<br />7:21. И не обръщай внимание на всичките думи, които се говорят, Да не би да чуеш слугата си да те кълне;<br />7:22. Защото сърцето ти познава, че и ти подобно Си проклинал други много пъти.<br />7:23. Всичко това опитах чрез мъдростта. Рекох: Ще бъда мъдър; но мъдростта се отдалечи от мене.<br />7:24. Онова, което е, е много далеч и твърде дълбоко; Кой може да го намери?<br />7:25. Аз изново се предадох от сърцето си Да науча, и да издиря, и да изследвам мъдростта и разума, И да позная, че нечестието е безумие, и че глупостта е лудост;<br />7:26. И намирам, че е по-горчива от смърт Оная жена, чието сърце е примки и мрежи, и ръцете й окови; Който е добър пред Бога ще се отърве от нея. А грешникът ще бъде хванат от нея.<br />7:27. Виж, това намерих, казва проповедникът. Като изпитвах нещата едно по едно, за да намеря причината;<br />7:28. (И душата ми още го изследва, но не съм го намерил:) Един мъж между хиляда намерих; Но ни една жена между толкова (Еврейски: всички тези) жени не намерих.<br />

<br />- 8 -<br /><br />
8:1. Кой е като мъдрия? И кой знае изяснението на нещата? Мъдростта на човека осветлява лицето му, И коравината на лицето му се променя.<br />8:2. Аз те съветвам да пазиш царевата заповед, А най-вече заради клетвата пред Бога.<br />8:3. Не бързай да излезеш от присъствието му; Не постоянствай в лоша работа; Защото върши всичко, каквото иска,<br />8:4. Тъй като думата на царя има власт, И кой ще му рече: Що правиш?<br />8:5. Който пази заповедта няма да види нещо зло; И сърцето на мъдрия познава, че има и време и съдба за непокорството.<br />8:6. Понеже за всяко нещо има време и съдба; Защото окаянството на човека е голямо върху него,<br />8:7. Понеже не знае какво има да стане; Защото кой може да му яви как ще бъде?<br />8:8. Няма човек, който да има власт над духа, та да задържи духа, Нито да има власт над деня на смъртта; И в тая война няма уволнение, Нито ще избави нечестието ония, които са предадени на него.<br />8:9. Всичко това видях, като занимах сърцето си С всяко дело, което става под слънцето, Че има време, когато човек властва над човека за негова повреда.<br />8:10. При това, видях нечестивите погребани, Които бяха дохождали и отивали в святото място; И те бидоха забравени в града дето бяха така сторили. И това е суета.<br />8:11. Понеже присъдата против  нечестиво дело не се изпълнява скоро, За това сърцето на човешките чада е всецяло вдадено да струва зло.<br />8:12. Ако и грешникът да струва зло сто пъти и да дългоденства, Пак аз това зная, че ще бъде добре На ония, които се боят от Бога, които се боят пред Него;<br />8:13. А на нечестивия не ще бъде добре, Нито ще се продължат дните му, които ще бъдат като сянка,  Защото той не се бои пред Бога.<br />8:14. Има една суета, която става на земята: Че има праведни, на които се случва според делата на нечестивите, А пък има нечестиви, на които се случва според делата на праведните. Рекох, че и това е суета.<br />8:15. За това, аз похвалих веселбата, Защото на човека няма по-добро под слънцето Освен да яде и да пие и да се весели, И това да му остава от труда му През всичките дни на живота му, които Бог му е дал под слънцето.<br />8:16. Когато предадох сърцето си да позная мъдростта, И да видя труденето, което ставаше по земята, Как очите на някои не виждат сън ни деня ни нощя,<br />8:17. Тогава видях всичкото Божие дело, Че човек не може да издири делото, което става под слънцето; Понеже колкото и да се труди човек да го търси, Пак няма да го намери; Па дори ако и мъдрият да рече да го познае, Не ще може да го намери;<br />

<br />- 9 -<br /><br />
9:1. Защото всичко това вложих в сърцето си, Да издиря всичко това, Че праведните и мъдрите и делата им са в Божията ръка; Няма човек, който да знае Дали любов или омраза го очаква; Всичко е неизвестно пред тях.<br />9:2. Всичко постига всичките еднакво; Една е участта на праведния и на нечестивия, На добрия и на нечестивия, на чистия и на нечистия, На оногоз, който жертва, и на оногоз, който не жертва; Както е добрият, така е и  грешният, И оня, който се кълне, както оня, който се бои да се кълне.<br />9:3. Това е злото между всичко, което става под слънцето, Че една е участта на всичките, И най-вече, че сърцето на човешките чада е пълно със зло, И лудост е в сърцето им, докато са живи, И че после слизат при мъртвите.<br />9:4. Защото за оногоз, който се съобщава с всичките живи, има надежда; Понеже живо куче струва повече от мъртъв лъв.<br />9:5. Защото живите поне знаят, че ще умрат; Но мъртвите не знаят нищо, нито вече придобиват, Понеже споменът за тях е забравен;<br />9:6. Още и любовта им, и омразата им, и завистта им, вече са изгубени, Нито ще имат вече някога дял в нещо, що става под слънцето.<br />9:7. Иди, яж хляба си с радост, и пий виното си с весело сърце, Защото Бог вече има благоволение в делата ти.<br />9:8. Дрехите ти нека бъдат винаги бели, И миро да не липсва от главата ти.<br />9:9. Радвай се на живота с жената, която си възлюбил, През всичките дни на суетния си живот, Които ти са дадени под слънцето, - През всичките дни на твоята суета; Защото това ти е делът в живота И в труда ти, в който се трудиш под слънцето.<br />9:10. Всичко що намери ръката ти да прави според силата ти, направи го; Защото няма ни работа, ни замисъл, ни знание, ни мъдрост в гроба (Или: Шеол), дето отиваш.<br />9:11. Обърнах се, и видях под слънцето, Че надтичването не е на леките, нито боят на силните, Нито хлябът на мъдрите, нито богатството на разумните, Нито благоволението на изкусните; Но на всичките се случва според времето и случая.<br />9:12. Защото и човек не знае времето си; Както рибите, които се улавят в жестока (Еврейски: зла) мрежа, И както птиците, които се улавят в примка, Така се улавят човешките чада в лошо време, Когато то внезапно ги връхлети.<br />9:13. И това видях като задача (Еврейски: мъдрост) под слънцето, (И тя ми се видя голяма:)<br />9:14. Имаше малък град, и малцина мъже в него; И дойде против него велик цар та го обсади, и издигна против него големи могили.<br />9:15. Но в него се намери сиромах и мъдър човек, И той с мъдростта си избави града; Но никой не си спомни за оногоз сиромах човека.<br />9:16. Тогава рекох: Мъдростта струва повече от силата; А при все това, мъдростта на сиромаха се презира, И думите му не се слушат.<br />9:17. Думите на мъдрите тихо изговорени се слушат Повече  от вика на оногоз, който властва между безумните.<br />9:18. Мъдростта струва повече от военните оръжия; А един грешник разваля много добри неща.<br />

<br />- 10 -<br /><br />
10:1. Умрели мухи правят мирото на мировареца да вони и да кипи; Така и малко безумие покваря оногоз, който е уважаван за мъдрост и чест.<br />10:2. Разумът (Еврейски: сърцето)  на мъдрия е в десницата му, А разумът (Еврейски: сърцето) на безумния в левицата му.<br />10:3. Докато безумният още ходи в пътя, разумът (Еврейски: сърцето) не му достига. и той се прогласява на всичките, че е безумен.<br />10:4. Ако гневът на управителя се повдигне против тебе, не напущай мястото си: Защото отстъпването отвраща големи грешки,<br />10:5. Има зло, което видях под слънцето, - Погрешка като че ли произхождаща от владетеля, - и това е, че<br />10:6. Безумният се поставя на висок чин, А богатите седят в долни места.<br />10:7. Видях слуги на коне, И князе, ходещи като слуги по земята.<br />10:8. Който копае яма, ще падне в нея; и който разбива ограда, него змия ще ухапе.<br />10:9. Който кърти камъни ще се повреди от тях; И който цепи дърва се излага на опасност от тях;<br />10:10. Ако се затъпи желязото, и не се наточи острието му, Тогава трябва да се напряга повече със силата; А мъдростта е полезна за упътване.<br />10:11. Ако ухапе змията преди да бъде омаяна, Тогава няма полза от омайвача.(Или: Наистина, ако няма омайване, змията ще ухапе; и клеветникът не е по-добър)<br />10:12. Думите из устата на мъдрия са благодатни; А устните на безумния ще погълнат самия него;<br />10:13. Защото  първите думи, които изговаря, са безумие, И свършекът на говоренето му е пакостна лудост.<br />10:14. Безумният тъй също умножава думи; Но пак човек не знае какво ще бъде; И кой може да му яви какво ще бъде подир него?<br />10:15. Трудът на безумните ги уморява, Понеже ни един от тях не знае пътя за града.<br />10:16. Горко ти, земьо, когато царят ти е дете, И началниците ти ядат рано!<br />10:17. Блазе ти, земьо, когато царят ти е син на благородни, И началниците ти ядат на време, - за подкрепа, а не за опиване!<br />10:18. От голяма леност засяда къщният покрив; И от безделието на ръцете прокапва къщата.<br />10:19. Угощения се правят за веселба, и виното весели живота; А парите отговарят на всичко.<br />10:20. Да не прокълнеш царя нито даже в мисълта си, И да не прокълнеш богатия нито в спалнята си; Защото въздушна птица ще отнесе гласа, И крилатото ще извести това нещо.<br />

<br />- 11 -<br /><br />
11:1. Хвърли хляба си по водата, Защото след много дни ще го намериш.<br />11:1. И помни Създателя си в дните на младостта си, Преди да дойдат дните на злото, И стигнат годините, когато ще речеш: Нямам наслада от тях, -<br />11:2. Дай дял на седмина, и дори на осмина; Защото не знаеш какво зло ще бъде на земята.<br />11:2. Преди да се помрачи слънцето и светлината, луната и звездите, И да се върнат облаците подир дъжда;<br />11:3. Ако са пълни облаците, изливат дъжд на земята; И ако падне дърво към юг или към север, На мястото дето падне дървото, там ще си остане.<br />11:3. Когато стражите на къщата ще треперят, И силните мъже ще се прегърбят, И ония, които мелят, ще престанат защото намаляха. И на тия, които гледат през прозорците, ще се стъмни;<br />11:4. Който се взира във вятъра няма да сее; И който гледа на облаците няма  да жъне.<br />11:4.  Когато вратите ще се затворят при пътя, Като ослабее гласа на мелницата; И при гласа на птицата ще стане човек, И всичките звукове (Еврейски: дъщери) на песента ще отслабнат;<br />11:5. Както не знаеш как се движи (Еврейски: какъв е пътят на) духът, Нито как се образуват костите в утробата на непразната, Така не знаеш и делата на Бога, който прави всичко.<br />11:5. Още, когато ще се боят от всичко, що е високо, И ще треперят в пътя; Когато миндала се разцъфти, и скакалецът натегне, и всяка охота изчезне; Защото човек отива във вечния си дом, И жалеещите обикалят улиците, -<br />11:6. Сей семето си заран, и вечер не въздържай ръката си; Защото не знаеш кое ще успее, това ли или онова, Или дали ще са и двете еднакво добри.<br />11:6. Преди да се скъса сребърната верижка и се счупи златната чаша, Или се строши стомната при извора, Или се счупи колелото над кладенеца,<br />11:7. Наистина светлината е сладка, И приятно е на очите да гледат слънцето;<br />11:7. И се върне пръстта в земята както е била, И духът се върне при Бога, който го е дал.<br />11:8. Да! ако и да живее човек много години, Нека се весели през всички тях; Но нека си спомня и за дните на тъмнината, защото ще бъдат много. Все що иде е суета.<br />11:8. Суета на суетите, казва проповедникът, Всичко е суета.<br />11:9. Весели се, младежо, в младостта си, И нека те радва сърцето ти в дните на младостта ти, И ходи по нравите (Еврейски: пътищата) на сърцето си, и според каквото гледат очите ти! Но знай, че за всичко това Бог ще те доведе на съд.<br />11:9. и колкото по-мъдър ставаше проповедникът, Толкова повече поучаваше людете на знание; А най-вече измисляше и издирваше И нареждаше много притчи.<br />11:10. За това отмахни от сърцето си досадата, И отдалечи от плътта си всичко що докарваневоля; Защото младостта и юношеството са суета. Глава 12<br />11:10. Проповедникът се стараеше да намери угодни думи, И това, което бе с правота написано, думи на истина.<br />11:11. Думите на мъдрите са като остни; и като заковани гвоздеи са думите на  събирачите на изреченията, Дадени от единия пастир.<br />11:12. А колкото за нещо повече от това, сине мой, приеми увещание, Че правене много книги няма край, И много четене е труд на плътта.<br />11:13. Нека чуем свършека на всичкото слово: Бой се от Бога и пази  заповедите му, Понеже това е всичкото на човека; (Или: това е длъжността на)<br />11:14. Защото, относно всяко скрито нещо, Бог ще докара на съд всяко дело, Било то добро или зло.<br />