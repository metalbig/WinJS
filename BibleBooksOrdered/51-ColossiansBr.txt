- Колосяни -<br />
<br />
<br />- 1 -<br /><br />
1:1. Павел, с Божията воля апостол Исус Христов, и брат Тимотей,<br />1:2. до светите и верни братя в Христа, които са в Колоса: Благодат и мир на вас от Бога, нашия Отец, [и Господа Исуса Христа],<br />1:3. Благодарим на Бога, Отец на нашия Господ Исус Христос, (като се молим винаги за вас,<br />1:4. понеже чухме за вашата вяра в Христа Исуса и за любовта ви към всички светии),<br />1:5. по причина на онова, за което се надяваме, което се пази за вас на небесата, за което сте чули от по-напред в истинското слово на благовестието,<br />1:6. което дойде до вас; както се принася плод и расте и в целия свят, тъй и между вас, от деня, когато чухте и наистина познахте Божията благодат,<br />1:7. както сте я научили от нашия възлюбен съработник Епафраса, който е за нас верен Христов служител;<br />1:8. който ни и извести за вашата любов в Духа.<br />1:9. Затуй и ние, от деня, когато чухме за това, не преставаме да се молим за вас и да искаме от Бога да се изпълните с познанието на Неговата воля чрез пълна духовна мъдрост и проумяване,<br />1:10. за да се обхождате достойно за Господа, да Му угаждате във всичко, като принасяте плод във всяко добро дело и като растете в познаването на Бога;<br />1:11. подкрепяни от пълна сила, според Неговото славно могъщество, за да издържите и дълготърпите всичко с радост;<br />1:12. като благодарите на Отца, Който ни удостои да участвуваме в наследството на светиите в светлината;<br />1:13. Който ни избави от властта на тъмнината и ни пресели в царството на Своя възлюбен Син.<br />1:14. В Него имаме изкуплението си, прощението на греховете;<br />1:15. в Него, Който е образ на невидимия Бог, първороден преди всяко създание;<br />1:16. понеже чрез Него бе създадено всичко, което е на небесата и на земята, видимото и невидимото, било престоли или господства, било началства или власти, всичко чрез Него бе създадено;<br />1:17. и Той е преди всичко, и всичко чрез Него се сплотява.<br />1:18. И глава на тялото, то ест, на църквата, е Той, Който е началникът, първороден от мъртвите, за да има първенство във всичко.<br />1:19. Защото Отец благоволи да всели в Него съвършенната пълнота,<br />1:20. и чрез Него да примири всичко със Себе Си, и земните и небесните, като въдвори мир чрез Него с кръвта, пролята на Неговия кръст.<br />1:21. И вас, които бяхте някога отстранени и по разположение врагове в злите си дела,<br />1:22. примири сега чрез Неговата смърт в плътското Му тяло, да ви представи пред Себе Си свети, непорочни и безупречни,<br />1:23. ако останете основани и твърди във вярата, и без да се помръднете от надеждата, открита вам в благовестието, което сте чули, и което е било проповядвано на всяка твар под небесата, на което аз Павел станах служител.<br />1:24. Сега се радвам в страданията си за вас, като от моя страна допълням недостатъка на скърбите на Христа в моето тяло заради Неговото тяло, което е църквата;<br />1:25. на която аз станах служител, по Божия наредба, която ми бе възложена заради вас, да проповядвам напълно словото на Бога,<br />1:26. сиреч, тайната, която е била скрита за векове и поколения, а сега се откри на неговите Светии;<br />1:27. на която Божията воля беше да яви, какво е между езичниците богатството на славата на тая тайна, сиреч, Христос между вас, надеждата на славата.<br />1:28. Него ние възгласяваме, като съветваме всеки човек, и поучаваме всеки човек с пълна мъдрост, за да предоставим всеки човек съвършен в Христа.<br />1:29. Затова се и трудя, като се подвизавам според Неговата сила, която действува в мене мощно.<br />

<br />- 2 -<br /><br />
2:1. Защото желая да знаете, какъв голям подвиг имам за вас и за ония, които са в Лаодикия, и за ония, които не са ме виждали лично,<br />2:2. за да се утешат сърцата им, та, свързани заедно в любов за всяко обогатяване със съвършено проумяване, да познаят тайната Божия, сиреч, Христа.<br />2:3. в Когото [са скрити] всички съкровища на премъдростта и на знанието.<br />2:4. Това ви казвам, за да не ви измами някой с убедителни думи.<br />2:5. Защото, ако и да не съм с вас тялом, пак духом съм с вас, и се радвам като гледам вашата уредба и постоянство на вашата вяра спрямо Христа.<br />2:6. И тъй, както сте приели Христа, Исуса Господа, така се обхождайте в Него,<br />2:7. вкоренени и назидавани в Него, утвърждавани във вярата си, както бяхте научени, и изобилствуващи [в нея с] благодарение.<br />2:8. Внимавайте да не ви заплени някой с философията си и с празната си измама, по човешко предание, по първоначалните учения на света, а не по Христа.<br />2:9. Защото в Него обитава телесно всичката пълнота на Божеството;<br />2:10. и вие имате пълнота в Него, Който е глава на всяко началство и власт.<br />2:11. В него бяхте и обрязани с обрязване не от ръка извършено, но с обрязването, което е от Христа, като съблякохте плътското тяло;<br />2:12. погребани с Него в кръщението, в което бидохте и възкресени с Него чрез вяра в действието на Бога. Който Го възкреси от мъртвите.<br />2:13. И вас, които бяхте мъртви чрез прегрешенията си и необрязаното си плътско естество, вас съживи с Него, като прости всичките ви престъпления;<br />2:14. и като изличи противния нам в постановленията Му закон, който беше враждебен нам, махна го отсред и го прикова на кръста;<br />2:15. и като ограби всички началства и властите, изведе ги на показ явно, възтържествувайки над тях явно чрез Него.<br />2:16. И тъй, никой да не ви осъжда за това, което ядете, или което пиете, или за нещо относно някой празник, или новомесечие, или събота;<br />2:17. които са сянка на онова, което ще дойде, в тялото Христово.<br />2:18. Никой да ви не отнема наградата с измама, чрез самоволно смиреномъдрие и ангелослужение, като наднича в къща, който не е видял и напразно се надува с плътския си ум,<br />2:19. а не държи главата Христа, от когото цялото тяло, снабдявано и сплотено чрез ставите и жилите си, расте с израстване, дадено от Бога.<br />2:20. Ако сте умряли с Христа относно първоначалните учения на света, то защо, като че живеете на света, се подчинявате на постановления, като,<br />2:21. "Не похващай", "Не вкусвай", "Не пипай",<br />2:22. (които всички се развалят от употреба), по човешки заповеди и учения?<br />2:23. Тия неща наистина имат вид на мъдрост в произволно богослужение и смирение и в нещадене на тялото, но не струват за нищо в борбата против угождаването на тялото.<br />

<br />- 3 -<br /><br />
3:1. И тъй, ако сте били възкресени заедно с Христа, търсете това, което е горе, гдето седи Христос отдясно на Бога.<br />3:2. Мислете за горното, а не за земното;<br />3:3. защото умряхте, и животът ви е скрит с Христа в Бога.<br />3:4. Когато Христос, нашият живот, се яви, тогава и вие ще се явите с Него в слава.<br />3:5. Затова умъртвете природните си части, които действуват за земята: блудство, нечистота, страст, зла пощявка и сребролюбие, което е идолопоклонство;<br />3:6. поради които иде Божия гняв върху рода на непокорните;<br />3:7. в които и вие някога сте ходили, когато живеехте в тях.<br />3:8. Но сега отхвърлете и вие всичко това: гняв, ярост, злоба, хулене, срамотно говорене от устата си.<br />3:9. Не се лъжете един друг, понеже сте съблякли стария човек с делата му,<br />3:10. и сте се облякли в новия, който се подновява в познание по образа на Този, Който го е създал;<br />3:11. гдето не може да има грях и юдеин, обрязани и необрязани, варварин, скит, роб, свободен; но Христос е всичко и в всичко.<br />3:12. И тъй, като Божии избрани, свети и възлюблени, облечете се с милосърдие, благост, смирение, кротост, дърготърпение.<br />3:13. Претърпявайте си един друг, и един на друг си прощавайте, ако някой има оплакване против някого; както и Господ е простил вам, така прощавайте и вие.<br />3:14. А над всичко това облечете се в любовта, която свързва всичко в съвършенство.<br />3:15. И нека царува в сърцата ви Христовия мир, за който бяхте и призвани и в едно тяло; и бъдете благодарни.<br />3:16. Христовото слово да се вселява във вас богато; с пълна мъдрост учете се и увещавайте се с псалми и химни и духовни песни, като пеете на Бога с благодат в сърцата си.<br />3:17. и каквото и да вършите, словом или делом, вършете всичко в името на Господа Исуса, благодарещи чрез Него на Бога Отца.<br />3:18. Жени подчинявайте се на мъжете си,както прилича в Господа.<br />3:19. Мъже, любете жените си и не се огорчавайте против тях.<br />3:20. Деца, покорявайте се на родителите си във всичко, защото това е угодно на Господа.<br />3:21. Бащи, не дразнете децата си, за да не се обезсърчават.<br />3:22. Слуги, покорявайте се във всичко на господарите си по плът, като работите не за очи като човекоугодници, но със сърдечна простота, боейки се от Господа.<br />3:23. Каквото и да вършите работете от сърце, като на Господа, а не като на човеци;<br />3:24. понеже знаете, че за награда от Господа ще получите наследството. Слугувайте на Господа Христа.<br />3:25. Защото, който струва неправда, ще получи обратно неправдата си, и то без лицеприятие.<br />

<br />- 4 -<br /><br />
4:1. Господари, отдавайте на слугите си безпристрастно това, което е справедливо, като знаете, че и вие имате Господар на небесата.<br />4:2. Постоянствувайте в молитва, и бдете в нея с благодарение.<br />4:3. Молете се още и за нас, да ни отвори Бог вратата за словото, тъй щото да говоря тайната, която е в Христа, за която съм и в окови,<br />4:4. да я изявя така, както трябва да говоря.<br />4:5. Обхождайте се мъдро към външните, като изкупувате благоговолението.<br />4:6. Това, което говорите, да бъде винаги с благодат подправено със сол, за да знаете как трябва да отговаряте на всекиго.<br />4:7. Що се касае до мене, всичко ще ви каже любезният брат и верен служител и съработник в Господа, Тихик,<br />4:8. когото пратих до вас нарочно за това, да узнаете моето състояние, и той да утеши сърцата ви.<br />4:9. Изпратих с него и верният и възлюблен брат Онисима, който е от вас. Те ще ви кажат всичко за тука.<br />4:10. Поздравява ви Аристарх, който е затворен с мене, и Варнавовият сестрин син Марко, (за когото получихте поръчката: ако дойде при вас приемете го),<br />4:11. и Исус, наречен Юст. От образованите тия са единствени мои съработници за Божието царство, които са ми били утеха.<br />4:12. Поздравява ви служител Исус Христов, Елафрас, който е от вас, и който всякога усърдно се моли за вас, да стоите съвършенни и напълно уверени в всичко що е Божия воля.<br />4:13. Защото свидетелствувам за него, че се труди много за вас и за тия, които са в Лаодикия и в Иерапол.<br />4:14. Поздравяват ви възлюбленият лекар Лука Димас.<br />4:15. Поздравете братята, които са в Лаодикия и Нимфана с домашната й църква.<br />4:16. И като прочетете това послание помежду си, наредете да се прочете и в лаодикийската църква; и онова, което е от Лаодикия, да го прочетете и вие.<br />4:17. И кажете на Архипа: Внимавай на службата, която си приел от Господа, да я изпълниш.<br />4:18. Поздрава пиша аз, Павел, със собствената си ръка. Помнете оковите ми. Благодат да бъде с вас. [Амин].<br />