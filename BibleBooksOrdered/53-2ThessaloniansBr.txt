- 2 Солунци -<br />
<br />
<br />- 1 -<br /><br />
1:1. Павел, Сила и Тимотей до солунската църква в Бога, нашия Отец, и Господа Исуса Христа:<br />1:2. Благодат и мир да бъде на вас от Бога Отца и Господа Исуса Христа:<br />1:3. Длъжни сме, братя, всякога да благодарим на Бога за вас, както е прилично, загдето вярата ви расте премного, и любовта на всеки един от всички вас се умножава един към друг;<br />1:4. така щото и сами ние се хвалим между Божиите църкви за вашата твърдост и вяра във всичките ви гонения и в неволите, които понасяте:<br />1:5. което е доказателство на Божия справедлив съд, за да се удостоите за Божието царство, за което страдате.<br />1:6. Понеже е справедливо пред Бога да въздаде скръб на ония, които ви оскърбяват,<br />1:7. а на вас, оскърбените, да даде утеха (както и на нас), когато се яви Господ Исус от небето със Своите силни ангели,<br />1:8. в пламенен огън да даде възмездие на ония, които не познават Бога, и на ония, които не се покоряват на благовестието на нашия Господ Исус.<br />1:9. Такива ще приемат за наказание вечна погибел от присъствието на Господа и от славното явление на Неговата сила,<br />1:10. когато дойде в оня ден да се прослави в Своите светии и да се покаже чуден между всичките повярвали, (следователно и между вас, защото вие повярвахте нашето свидетелство).<br />1:11. Затова и винаги се молим за вас, дано нашият Бог ви има за достойни за призванието ви и усъвършенствува мощно в вас всяко добро желание и всяко дело на вярата;<br />1:12. за да се прослави във вас името на нашия Господ Исус, и вие в Него, според благодатта на нашия Бог и Господ Исус Христос.<br />

<br />- 2 -<br /><br />
2:1. А колкото до пришествието на нашия Господ Исус Христос и нашето събиране при Него молим ви, братя,<br />2:2. да не се поклащате лесно от здравия разсъдък, нито да се смущавате било от дух, било от слово, или послание, уж от нас изпратено, като че ли вече е настъпил денят на Господа<br />2:3. Никой да не ви измами по никой начин; защото това няма да бъде, докато първо не дойде отстъплението, и не се яви човекът на греха, синът на погибелта,я<br />2:4. който така се противи и се превъзнася над всеки, който се нарича Бог, или когато се отдава поклонение, щото той седи [както Бог] в Божия храм и представя себе си за Бог.<br />2:5. Не помните ли, че когато бях още при вас аз ви казах това?<br />2:6. И сега знаете, какво Го възпира, да не се открие в своето си време.<br />2:7. Защото оная тайна, сиреч, беззаконието, вече действува, но само догдето се отмахне отсред оня, който сега я възпира;<br />2:8. и тогава ще се яви беззаконният, когото Господ Исус ще убие с дъха на устата Си и ще изтреби с явлението на пришествието Си,<br />2:9. тогава, чието идване се дължи на действието на сатаната, съпроводено от всякаква сила, знамения, лъжливи чудеса<br />2:10. и с всичката измама на неправдата, между ония, които погиват, защото не приеха да обичат истината, за да се спасят.<br />2:11. И затова Бог праща заблуда да действува между тях, за да повярват лъжа,<br />2:12. та да бъдат осъдени всички, които не са повярвали истината.<br />2:13. А ние сме длъжни да благодарим на Бога за вас, възлюблени от Господа братя, загдето Бог отначало ви е избрал за спасение чрез освещение на Духа и вярването в истината;<br />2:14. за което спасение ви призова чрез нашето благовестие, за да получите славата на нашия Господ Исус Христос.<br />2:15. И тъй, братя, стойте твърдо и дръжте преданията, които сте научили било чрез наше слово или чрез наше послание.<br />2:16. А сам нашият Господ Исус Христос и нашият Бог и Отец, Който ни възлюби и по благодат ни даде вечна утеха и добра надежда,<br />2:17. да утеши сърцата ви и да ги утвърди във всяко добро дело и слово.<br />
<br />- 3 -<br /><br />
3:1. Най-после, братя, молете се за нас, да напредва бърже Господното слово, и да се прославя както у вас,<br />3:2. и да се избавим от неразбраните и нечестиви човеци; защото не във всички има вяра.<br />3:3. Но верен е Господ, Който ще ви утвърди и ще ви опази от лукавия.<br />3:4. И уверени сме в Господа за вас, че вършите това, и ще вършите това, което заповядваме.<br />3:5. А Господ да управи сърцата ви в Божията любов и в Христовото търпение.<br />3:6. Заръчваме ви още, братя, в името на нашия Господ Исус Христос, да страните от всеки брат, който се обхожда безчинно, а не по преданието, което сте приели от нас.<br />3:7. Понеже сами вие знаете, как трябва да ни подражавате, защото ние не се обходихме безчинно между вас;<br />3:8. нито даром ядохме хляб у някого, но с труд и усилие работихме нощем и денем, за да не оттегчим никого от вас;<br />3:9. не че нямаме правото, а за да ви представим себе си пример; за да ни подражавате.<br />3:10. Защото и когато бяхме при вас заръчахме ви това: Ако не иска някой да работи, той нито да яде.<br />3:12. На такива вярваме и ги увещаваме в името на Господа Исуса Христа да работят тихо и да ядат своя хляб.<br />3:13. А на вас, братя да не ви дотегва да вършите добро.<br />3:14. И ако някой не се покорява на нашето слово чрез това послание, забележете го, за да не се събирате с него, с цел да се засрами.<br />3:15. Обаче недейте го счита за неприятел, а го наставлявайте като брат.<br />3:16. А сам Господ на мира да ви дава мир всякога и всякак. Господ да бъде с всички ви.<br />3:17. Поздравът с моята собствена ръка, който е белег на всяко послание, аз, Павел, пиша така:<br />3:18. Благодатта на нашия Господ Исус Христос да бъде с всички вас. [Амин].<br />