- Тит -<br />
<br />
<br />- 1 -<br /><br />
1:1. Павел, слуга Божий и апостол Исус Христов за подпомагане вярата на Божиите избрани и познаване на истината, която е благочестието,<br />1:2. в надежда за вечен живот, който преди вечни времена е обещал Бог, Който не лъже,<br />1:3. а в своите времена яви словото Си чрез посланието, поверено на мене по заповед на Бога, нашия Спасител,<br />1:4. до Тита, истинното ми чадо по общата ни вяра: Благодат и мир да бъде с тебе от Бога Отца и Христа Исуса, нашия спасител.<br />1:5. Оставих те в Крит по тая причина, да туриш ред в недовършеното и да поставиш презвитери във всеки град, както аз ти поръчах;<br />1:6. ако е някой непорочен, на една жена мъж, и има вярващи чада, които не са обвинени в разпуснат живот или в непокорство.<br />1:7. Защото епископът трябва да бъде непорочен, като Божий настойник, не своеволен, нито гневлив, нито навикнал на пияни разправии, нито побойник нито да е лаком за гнусна печалба;<br />1:8. а гостолюбив, да обича доброто, разбрану праведен, благочестив, самообладан;<br />1:9. който да държи вярното слово според както е било научено, за да може и да увещава със здравото учение, и да опровергава ония, които противоречат.<br />1:10. Защото има мнозина непокорни човеци, празнословци и измамници, а особено от обрязаните,<br />1:11. чиито уста трябва да се затулят, човеци, които извръщават цели домове, като учат за гнусна печалба това, което не трябва да учат.<br />1:12. Един от тях някой си техен пророк е казъл: "Критяните са винаги лъжци, Зли зверове, лениви търбуси".<br />1:13. Това свидетелство е вярно. По тая причина изобличавай ги строго, за да бъдат здрави във вярата.<br />1:14. и да не дадът внимание на юдейски басни и на заповеди от човеци, които се отвръщат от истината.<br />1:15. За чистите всичко е чисто; а за осквернените и невярващите нищо няма чисто, но умът им съвестта им са осквернени.<br />1:16. Твърдят, че познават Бога, но с делата си се отричат от Него, като са мръсни и непокорни, неспособни за каквото и да било добро дело.<br />

<br />- 2 -<br /><br />
2:1. Но ти говори това, което приляга на здравото учение именно:<br />2:3. Старците да бъдат самообладани, сериозни, разбрани, здрави във вярата, в любовта, в търпението;<br />2:3. също и старите жени да имат благоговейно поведение, да не са клеветници, нито предадени много на винопийство, да поучават това, което е добро;<br />2:4. за да учат младите жени да обичат мъжете си и децата си,<br />2:5. да са разбрани, целомъдри, да работят у домовете си, да са благи, подчинени на мъжете си, за да не се хули Божието учение.<br />2:6. Така и потомците увещавай да бъдат разбрани.<br />2:7. Във всичко показвай себе си пример за добри дела; в поучението показвай искреност, сериозност,<br />2:8. здраво неукорно говорене, за да се засрами противникът, като няма какво лошо да каже за нас.<br />2:9. Увещавай слугите да се покоряват на господарите си, да им угаждат във всичко, да им не противоречат,<br />2:10. да не присвояват чуждо, а да показват винаги съвършенна вярност; за да украсят във всичко учението на Бога, нашия Спасител.<br />2:11. Защото се яви Божията благодат, спасителна за всичките човеци,<br />2:12. и ни учи да се отречем от нечестието и от световните страсти и да живеем разбрано, праведно и благочестиво в настоящия свят ( Или: век. ),<br />2:13. ожидайки блаженната надежда, славното явление на нашия велик Бог и Спасител Исус Христос,<br />2:14. който даде Себе Си за нас, за да ни изкупи от всяко беззаконие и очисти за Себе Си люде за Свое притежание, ревностни за добри дела.<br />2:15. Така говори, увещавай с пълна власт. Никой да не те презира.<br />

<br />- 3 -<br /><br />
3:1. Напомняй им да се покоряват на началствата и властите, да ги слушат и да бъдат готови за всяко добро дело,<br />3:2. да не злословят никого, да не бъдат крамолници, да бъдат нежни и да показват съвършена кротост към всички човеци.<br />3:3. Защото и ние някога бяхме несмислени, непокорни, измамвани и поробени на разни страсти и удоволствия, и като живеехме в злоба и завист, бяхме омразни, и се мразехме един друг.<br />3:4. Но когато се яви благостта на Бога, нашия Спасител, и Неговата любов към човеците,<br />3:5. Той ни спаси не чрез праведни дела, които ние сме сторили, но по Своята милост чрез окъпването, сиреч, новорождението и обновяването на Светия Дух,<br />3:6. когото изля изобилно върху нас чрез Исуса Христа, нашия спасител,<br />3:7. та, оправдани чрез Неговата благодат, да станем, според надеждата, наследници на вечния живот.<br />3:8. Вярно е това слово. И желая да настояваш върху това, с цел ония които са повярвали в Бога, да се упражняват старателно в добри дела. Това е добро и полезно за човеците.<br />3:9. А отбягвай глупавите разисквания, родословия, препирни и карания върху закона, защото те са безполезни и суетни.<br />3:10. След като съветваш един два пъти човек, който е раздорник, остави го,<br />3:11. като знаеш, че такъв се е извратил и съгрешава, та от само себе си е осъден.<br />3:12. Когато изпратя до тебе Артема или Тихика, постарай се да дойдеш при мене в Никопол, защото съм решил там да презимувам.<br />3:13. Погрижи се да изпратиш на път законника Зина и Аполоса, тъй щото да не им липсва нищо.<br />3:14. Нека се учат и нашите се упражняват старателно в такива добри дела, за да не бъдат безплодни, в посрещане на необходимите нужди.<br />3:15. Поздравяват те всички които са с мене. Поздрави ония, които ни любят във вярата. Благодат да бъде с всички ви. [Амин].<br /><br />