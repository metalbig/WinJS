- Галатияни -<br />
<br />
<br />- 1 -<br /><br />
1:1. Павел, апостол, не от човеци, нито чрез човек, но чрез Исуса Христа и Бога Отца, Който Го е възкресил от мъртвите,<br />1:2. и всичките братя, които са с мене, към галатийските църкви:<br />1:3. Благодат и мир да бъде на вас от Бога Отца и от нашия Господ Исус Христос,<br />1:4. Който даде себе си за нашите грехове, за да ни избави от настоящия нечист свят ( Или Век ) според волята на нашия Бог и Отец.<br />1:5. Комуто да бъде славата до вечни векове. Амин<br />1:6. Чудя се как вие оставяте Онзи, Който ви призова чрез Христовата благодат, и така скоро преминавате към друго благовестие;<br />1:7. което не е друго благовестие, но е дело на неколцината, които ви смущават и искат да изопачат Христовото благовестие.<br />1:8. Но ако и сами ние, или ангел от небето ви проповядва друго благовестие освен онова, което ви проповядвахме, нека бъде проклет.<br />1:9. Както ей сега казвахме, така пак го казвам: Ако някой ви проповядва друго благовестие освен онова, което приехте, нека бъде проклет.<br />1:10. Защото на човеци ли искам да угоднича сега, или на Бога? Или искам да угаждам на човеци? Ако бях още угаждал на човеци, не щях да съм Христов слуга.<br />1:11. Защото ви известявам, братя, че проповядваното от мене благовестие не е човешко;<br />1:12. понеже аз нито от човек съм го приел, нито съм го научил от човек, но чрез откровение от Исуса Христа.<br />1:13. Защото сте чули за някогашната моя обхода в юдейската религия, как чрезмерно гонех Божията църква и я разорявах.<br />1:14. И напредвах в юдейската религия повече от мнозина мои връстници между съотечествениците ми, като бях по-голям ревнител за преданията от бащите ми.<br />1:15. А когато Бог, Който още от утробата на майка ми беше ме отделил и презовал чрез Своята благодат,<br />1:16. благоволи да ми открие Сина Си, за да Го проповядвам между езичниците, от същия час не се допитах до плът и кръв,<br />1:17. нито възлязох в Ерусалим при ония, които бяха апостоли преди мене, но заминах за Арабия, и пак се върнах в Дамаск.<br />1:18. Тогава, след три години, възлязох в Ерусалим за да се запозная с Кифа, и останах при него петнадесет дни;<br />1:19. а друг от апостолите не видях, освен Якова, брата Господен.<br />1:20. (А за това, което ви пиша, ето, пред Бог ви уверявам, че не лъжа).<br />1:21. После дойдох в сирийските и киликийските страни.<br />1:22. И лично не бях още познат на Христовите църкви в Юдея;<br />1:23. а само слушаха, че оня, който по едно време ги е гонел, сега проповядвал вярата, която някога разорявал.<br />1:24. И славеха Бога поради мене.<br />

<br />- 2 -<br /><br />
2:1. Тогава след четиринадесет години, пак възлязох в Ерусалим с Варнава, като взех със себе си и Тита.<br />2:2. (А възлязох по откровение). И изложих пред братята благовестието, което проповядвам между езичниците, но частно пред по-именитите от тях, да не би напразно да тичам или да съм тичал.<br />2:3. Но даже Тит, който бе с мене, ако и да беше грък, не бе принуден да се обреже;<br />2:4. и то поради лъжебратята, които бяха се вмъкнали да съгледват свободата, която имаме в Христа Исуса, за да ни поробят;<br />2:5. на които, ни за час не отстъпихме да им се покорим, за да пребъде с вас истината на благовестието.<br />2:6. А тия, които се считаха за нещо, (каквито и да са били, на мене е все едно; Бог не гледа на лицето на човека), - тия именити, казвам, не прибавиха нищо повече на моето учение;<br />2:7. а напротив, когато видяха, че на мене беше поверено да проповядвам благовестието между необрязаните, както на Петра между обрязаните,<br />2:8. (защото, който подействува в Петра за апостолство между обрязаните, подействува и в мене за апостолство между езичниците),<br />2:9. и когато познаха дадената на мене благодат, то Яков, Кифа и Иоан, които се считаха за стълбове, дадоха десници на общение на мене и на Варнава, за да идем ние между езичниците, а те между обрязаните.<br />2:10. Искаха само да помним сиромасите, - което също нещо и ревностно желаех да върша.<br />2:11. А когато Кифа дойде в Антиохия, аз му се възпротивих в очи, защото беше се провинил.<br />2:12. Понеже, преди да дойдеха някои от Якова, той ядеше заедно с езичниците; а когато те дойдоха, оттегли се и странеше от тях, защото се боеше от образованите.<br />2:13. И заедно с него лицемерствуваха и другите юдеи, така щото и Варнава се увлече от лицемерието им.<br />2:14. Но, като видях, че не постъпват право по истината на благовестието, рекох на Кифа пред всичките: Ако ти, който си юдеин, живееш като езичниците, а не като юдеите, как принуждаваш езичниците да живеят като юдеите?<br />2:15. Ние, които сме по природа юдеи, а не грешници от езичниците<br />2:16. като знаем все пак, че човек не се оправдава чрез дела по закона, а само чрез вяра в Исуса Христа, - и ние повярвахме в Христа Исуса, за да се оправдаем чрез вяра в Христа, а не чрез дела по закона; защото чрез дела по закона няма да се оправдае никоя твар.<br />2:17. Но, когато искахме да се оправдаем чрез Христа, ако и ние сме се намерили грешни, то Христос на греха ли е служител? Да не бъде!<br />2:18. Защото, ако градя отново онова, което съм развалил, показвам себе си престъпник.<br />2:19. Защото аз чрез закона умрях спрямо закона, за да живея за Бога.<br />2:20. Съразпнах се с Христа, и сега вече, не аз живея, но Христос живее в мене; а животът, който сега живея в тялото, живея го с вярата, която е в Божия Син, Който ме възлюби и предаде Себе Си за мене.<br />2:21. Не осуетявам Божията благодат; обаче, ако правдата се придобива чрез закона, тогава Христос е умрял напразно.<br />

<br />- 3 -<br /><br />
3:1. О, неомислени галатяни, кой ви омая, вас, пред чиито очи Исус Христос е бил ясно очертан като разпнат?<br />3:2. Това само желая да науча от вас: Чрез дела, изисквани от зокона ли получихти Духа, или чрез вяра в евангелското послание?<br />3:3. Толкоз ли сте несмислени, че, като почнахте в Духа, сега се усъвършенствувате в плът?<br />3:4. Напусто ли толкоз страдахте? Ако наистина е напусто!<br />3:5. Прочее, Тоя, Който ви дава Духа и върши велики дела между вас, чрез дела, изисквани от закона да върши това, или чрез вяра в посланието,<br />3:6. както с Авраама, който повярва в Бога и му се вмени за правда?<br />3:7. Тогава познайте, че тия, които упражняват вяра, те са Авраамови чада;<br />3:8. и писанието като предвиде, че Бог чрез вяра щеше да оправдае езичниците, изяви предварително благовестието на Авраама, казвайки: "В тебе ще се благословят всичките народи".<br />3:9. Така щото тия, които имат вяра се благословят с вярващия Авраам.<br />3:10. Защото всички, които се облягат на дела, изисквани от закона, са под клетва, понеже е писано: "Проклет е всеки, който не постоянствува да изпълнява всичко писано в книгата на закона".<br />3:11. А че никой не се оправдава пред Бога чрез закона, е явно от това, "че праведния чрез вяра ще живее";<br />3:12. а законът не действува чрез вяра, но казва: "Който върши това, което заповядва законът, ще живее чрез него".<br />3:13. Христос ни изкупи от проклетията на закона, като стана проклет *(Гръцки: Проклетия. Виж. 2 Кор-5:21 ) за нас; защото е писано: "Проклет всеки, който виси на дърво";<br />3:14. така щото благословението, дадено от Авраама, да дойде чрез Христа Исуса на езичниците, за да приемем обещания Дух чрез вяра.<br />3:15. Братя, (по човешки говоря) едно завещание, даже ако е само човешко, еднаж потвърди ли се, не се разваля, нито на него се прибавя нещо, от никого.<br />3:16. А обещанията се изрекоха на Авраама и на неговия потомък. Не казва: "и на потомците", като на мнозина, но като за един: "и на твоя потомък", Който е Христос.<br />3:17. И това казвам, че завет, предварително потвърден, от Бога, не може да бъде развален от закона, станал на четиристотин и тридесет години по-после, така щото да се унищожи обещанието.<br />3:18. Защото, ако наследството е чрез закона, не е вече чрез обещание; но Бог го подари на Авраама с обещание.<br />3:19. Тогава, защо се даде закона? Прибави се с цел да се изявят престъпленията, докле да дойде Потомъкът, на Когото биде дадено обещанието; и беше прогласен от ангели чрез един ходатай.<br />3:20. Но ходатаят не ходатайствува за един; а Бог, Който дава обещание, е един.<br />3:21. Тогава, законът противен ли е на Божиите обещания? Да не бъде! Защото, ако беше даден закон, който да може да оживотвори, то наистина правдата щеше да бъде от закона.<br />3:22. Но писанието затвори всичко под грях, та обещанието, изпълняемо чрез вяра в Исуса Христа, да се даде на тия, които вярват.<br />3:23. А преди да дойде вярата ние бяхме под стражата на закона, затворени до времето на вярата, която искаше да се открие.<br />3:24. Така, законът стана за нас детеводител, да ни доведе при Христа, за да се оправдаем чрез вяра.<br />3:25. Но след идването на вярата не сме вече под детеводител.<br />3:26. Защото всички сте Божии чада чрез вяра в Исуса Христа.<br />3:27. Понеже всички вие, които сте се кръстили в Христа, с Христа сте се облекли.<br />3:28. Няма вече юдеин, нито грък, няма роб, нито освободен, няма мъжки пол, ни женски; защото вие всички сте едно в Христа Исуса.<br />3:29. И ако сте Христови, то сте Авраамово потомство, наследници по обещание.<br />

<br />- 4 -<br /><br />
4:1. Казвам още: До тогаз, докато наследникът е малолетен, той не се различава в нищо от роб, ако и да е господар на всичко,<br />4:2. но е под надзиратели и настойници до назначения от бащата срок.<br />4:3. Така и ние, когато бяхме малолетни, бяхме поробени под първоначалните учения на света;<br />4:4. а когато се изпълни времето, Бог изпрати Сина Си, Който се роди от жена, роди се и под закона,<br />4:5. за да изкупи ония, които бяха под закона, та да получим осиновението.<br />4:6. И понеже сте синове, Бог изпрати в сърдцата ни Духа на Сина Си, Който вика: Авва, Отче!<br />4:7. Затова не си вече роб, но син; и ако си син, то си Божий наследник чрез Христа.<br />4:8. Но тогава, когато не познавахте Бога, вие робувахте на ония, които по естество не са богове;<br />4:9. а сега, когато познахте Бога, или по-добре, като станахте познати от Бога, как се връщате надире към слабите и сиромашки първоначални учения, на които наново желаете да робувате?<br />4:10. Вие пазите дните, месеците, времената и годините.<br />4:11. Боя се за вас, да не би напусто да съм се трудил помежду ви.<br />4:12. Моля ви се, братя, станете като мене, защото и аз станах като вас. Не сте ми сторили никаква неправда,<br />4:13. но сами знаете, че на първия път ви проповядвах благовестието, вследствие на телесна слабост;<br />4:14. но пак, това, което ви беше изпитня в моята снага, вие не го презряхте, нито се погнусихте от него, но ме приехте като Божий ангел, като Христа Исуса.<br />4:15. Тогава, къде е онова ваше самочеститяване? Понеже свидетелствувам за вас, че, че ако беше възможно, очите си бихте извъртели и бихте ми ги дали.<br />4:16. Прочее, аз неприятел ли ви станах, понеже постъпвам вярно с вас?<br />4:17. Тия учители ви търсят ревностно не по добър начин; даже те желаят да ви отлъчат от нас, за да търсите тях ревностно.<br />4:18. Но добре е да бъдете търсени ревностно за това, което е добро, и то на всяко време, а не само, когато се намирам аз между вас.<br />4:19. Дечица мои, за които съм пак в родилни болки докле се изобрази Христос във вас,<br />4:20. желал бих да съм сега при вас и да променя гласа си, защото съм в недоумение за вас.<br />4:21. Кажете ми вие, които желаете да бъдете под закона, не чувате ли що казва законът?<br />4:22. Защото е писано, че Авраам имаше два сина, един от слугинята и един от свободната;<br />4:23. но тоя, който бе от слугинята, се роди по плът, а оня, който бе от свободната, по обещание.<br />4:24. И това е иносказание, защото тия жени представляват два завета, единият от Синайската планина, който ражда чада за робство, и той е Агар.<br />4:25. А тая Агар представлява планината Синай в Арабия и съответствува на днешния Ерусалим, защото тя е в робство с чадата си.<br />4:26. А горният Ерусалим е свободен, който е [на всички] майка;<br />4:27. защото е писано: "Весели се, неплодна, която не раждаш; Възгласи и извикай, ти, която не си била в родилни болки, Защото повече са чедата на самотната, нежели чадата на омъжената".<br />4:28. А ние, братя, както Исаак, сме чада на обещание.<br />4:29. Но, както тогава роденият по плът гонеше родения по Дух, така е и сега.<br />4:30. Обаче, що казва писанието? "Изпъди слугинята и сина й; защо, синът на слугинята няма да наследи със сина на свободната".<br />4:31. За туй, братя, ние не сме чада на слугиня, а на свободната.<br />

<br />- 5 -<br /><br />
5:1. Стойте, прочее, твърдо в свободата, за която Христос ни освободи, и не се заплитайте отново в робско иго.<br />5:2. Ето, аз, Павел, ви казвам, че ако се обрязвате Христос никак нямя да ви ползува.<br />5:3. Да! повторно заявявам на всеки човек, който се обрязва, че е длъжен да ивпълни целия закон.<br />5:4. Вие, които желаете да се оправдавате чрез закона сте се отлъчили от Христа, отпаднали сте от благодатта.<br />5:5. Защото ние чрез Духа ожидаме оправданието чрез вяра, за което се надяваме.<br />5:6. Понеже в Христа Исуса нито обрязването има някаква сила, нито необрязването, но вяра, която действува чрез любов.<br />5:7. Вие вървяхте добре; кой ви попречи да не бъдете послушни на истината?<br />5:8. Това убеждение не беше от Онзи, Който ви е призовал.<br />5:9. Малко квас заквасва цялото тесто.<br />5:10. Аз съм уверен за вас в Господа, че няма да помислите другояче; а който ви смущава, той ще понесе своето наказание, който и да е бил той.<br />5:11. И аз братя, защо още да бъда гонен, ако продължавам да проповядвам обрязване? защото тогава съблазънта на кръста би се махнала.<br />5:12. Дано се отсечеха ония, които ви разколебават.<br />5:13. Защото вие, братя, на свободата бяхте призовани; само не употребявайте свободата си като повод за угаждане на плътта, но с любов служете си един на друг.<br />5:14. Защото целият закон се изпълнява в една дума, сиреч в тая "Да обичаш ближния си както себе си".<br />5:15. Но ако се хапете и се ядете един друг, пазете се да не би един друг да се изтребите.<br />5:16. Прочее казвам: Ходете по Духа и няма да угаждате на плътските страсти.<br />5:17. Защото плътта силно желае противното на Духа, а Духът противното на плътта; понеже те се противят едно на друго, за да можете да правите това, което искате.<br />5:18. Но ако се водите от Духа, не сте под закон.<br />5:19. А делата на плътта са явни; те са: блудство, нечистота, сладострастие,<br />5:20. идолопоклонство, чародейство, вражди, разпри, ревнования, ярости, партизанства, раздори, разцепления,<br />5:21. зависти, пиянства, пирувания и там подобни; за които ви предупреждавам, че които вършат такива работи, няма да наследят Божието царство.<br />5:22. А плодът на Духа е: любов, радост, мир, дълготърпение, благост, милост, милосърдие, вярност,<br />5:23. кротост, себеобуздание; против такива неща няма закон.<br />5:24. А които са Исус Христови, разпнали са плътта заедно със страстите и похотите й.<br />5:25. Ако по Дух живеем, по Дух и да ходим.<br />5:26. Да не ставаме щеславни, един друг да се не дразним и да си не завиждаме един на друг.<br />

<br />- 6 -<br /><br />
6:1. Братя, даже ако падне човек в някое прегрешение, вие духовните поправяйте такъв с кротък дух; но всекиму казвам: Пази себе си, да не би ти да бъдеш изкушен.<br />6:2. Един другиму тегобите си носете, и така изпълнявайте Христовия закон.<br />6:3. Защото, ако някой мисли себе си да е нещо, като не е нищо, той мами себе си.<br />6:4. Но всеки нека изпита своята работа, и тогава ще може да се хвали само със себе си, а не с другиго;<br />6:5. защото всеки има да носи своя си товар.<br />6:6. А тоя, който се поучава в Божието слово, нека прави участник във всичките си блага този, който го учи.<br />6:7. Недейте се лъга; Бог не е за подиграване: понеже каквото посее човек, това ще и пожъне.<br />6:8. Защото, който сее за плътта си, от плътта си ще пожъне тление, а който сее за Духа, от Духа ще пожъне вечен живот.<br />6:9. Да не ни дотегнува да вършим добро; защото ако се не уморяваме, своевременно ще пожънем.<br />6:10. И тъй, доколкото имаме случай, нека струваме добро на всички, а най-вече на своите по вяра.<br />6:11. Вижте с колко едри букви ви писах със собствената си ръка!<br />6:12. Ония, които желаят да покажат добра представа в плътския живот, те ви заставят да се обрязвате; те търсят само да не бъдат гонени за Христовия кръст.<br />6:13. Защото и сами тия, които се обрязват, не пазят закона, но желаят да се обрязвате вие, за да могат да се хвалят с вашия плътски живот<br />6:14. А далече от мене да се хваля освен с кръста на нашия Господ Исус Христос, чрез който светът за мене е разпнат и аз за света<br />6:15. Защото в Христа Исуса нито обрязването е нещо, нито необрязването, а новото създание.<br />6:16. И на всички, които живеят по това правило, мир и милост да бъде на тях и на Божия Израил.<br />6:17. Отсега нататък никой да ми не досажда, защото аз нося на тялото си белезите на [Господа] Исуса.<br />6:18. Братя, благодатта на нашия Господ Исус Христос да бъде с вашия дух. Амин.<br />