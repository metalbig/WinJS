- Евреи -<br /><br />- 1 -<br /><br />1:1. Бог,Който при разни частични съобщения, и по много начини, е говорил в старо време на бащите ни чрез пророците,<br />1:2. в края на тия дни говори нам чрез Сина, Когото постави наследник на всичко, чрез Когото направи световете,<br />1:3. Който, бидейки сияние на Неговата слава, и отпечатък на Неговото същество и държейки всичко чрез Своето могъщо слово, след като извърши [чрез Себе Си] очищение на греховете, седна отдясно на Величието на високо,<br />1:4. и стана толкова по-горен от ангелите, колкото името, което е наследил, е по-горно от тяхното.<br />1:5. Защото, кому от ангелите е рекъл Бог някога: - "Ти си Мой Син, Аз днес те родих", и пак: "Аз ще Му бъда Отец, и той ще ми бъде Син"?<br />1:6. А когато въвежда Първородния във вселената, казва: - "И поклонете се Нему, всички Божии ангели".<br />1:7. И за ангелите казва: - "Който прави ангелите Си силни като ветровете, И служителите Си като огнен пламък";<br />1:8. А за Сина казва: - "Твоят престол, о Боже е до вечни векове; И скиптърът на Твоето царство е скиптър на правотата.<br />1:9. Възлюбил си правда, и намразил си беззаконие; За това, Боже, Твоят Бог Те е помазал с миро на радост повече от Твоите събратя".<br />1:10. И пак: "В началото Ти, Господи си основал земята, И делото на твоите ръце е небето;<br />1:11. Те ще изчезнат, а Ти пребъдваш; Да! те всички ще овехтяват като дреха,<br />1:12. И като одежда ще ги свиеш, И те ще бъдат изменени; Но Ти си същият, И Твоите години няма да се свършат.<br />1:13. А кому от ангелите е рекъл някога: - "Седи отдясно Ми Докле положа враговете ти за твоето подножие"?<br />1:14. Не са ли те всички служебни духове, изпращани да слугуват на ония, които ще наследят спасение?<br /><br />- 2 -<br /><br />2:1. Затова ние сме длъжни да внимаваме повече на туй, което сме чули, да не би да го изгубим някога.<br />2:2. Защото словото изговорено чрез ангели стана твърдо и всяко престъпление и непокорство получи справедлива отплата,<br />2:3. то как ще избегнем ние, ако пренебрегваме едно толкова велико спасение, което отначало прогласено он Господа, се потвърди между нас от тия, които бяха чули:<br />2:4. като му свидетелствуваше и Бог чрез знамения и чудеса, чрез разни, велики дела и чрез раздаване Светия Дух по волята Си?<br />2:5. Защото не на ангели подчини бъдещия свят, за който говорим;<br />2:6. но някой е засвидетелствувал нейде, като е казал: "Що е човек, та да го помниш, Или човешки син, та да го посещаваш?<br />2:7. Ти си го направил само малко по-долен от ангелите, Със слава и чест си го увенчал, И поставил си го над делата на ръцете Си;<br />2:8. Всичко си подчинил под нозете му". И като му е подчинил всичко, не е оставил нищо неподчинено нему, обаче сега не виждаме още да му е всичко подчинено.<br />2:9. Но виждаме Исуса, Който е бил направен малко по-долен от ангелите, че е увенчан със слава и чест поради претърпяната смърт, за да вкуси смърт с Божията благодат, за всеки човек.<br />2:10. Защото беше уместно, щото Онзи, заради Когото е всичко, и чрез Когото е всичко, като привежда много синове в слава, да усъвършенствува чрез страдания начинателя на тяхното спасение.<br />2:11. Понеже и Оня, Който освещава, и ония, които се освещават, всички са от Едного; за която причина Той не се срамува да ги нарича братя.<br />2:12. казвайки: "Ще възвестявам името Ти на братята Си; Ще Те хваля всред събранието";<br />2:13. и пак: - "Аз на Него ще уповавам" и пак: - "Ето Аз и децата, които Ми е дал Бог".<br />2:14. И тъй, понеже децата са същества от общата плът и кръв то и Той, подобно на тях, взе участие в същото, за да унищожи чрез смъртта този, който има властта, сиреч, дявола,<br />2:15. и да избави всички ония, които, поради страха от смъртта, през целия си живот са били подчинени на робство.<br />2:16. (Защото, наистина, Той не помогна на ангелите, но помогна на Авраамовото потомство).<br />2:17. Затова трябваше да се оприличи във всичко на братята Си, за да бъде милостив и верен първосвещеник в отношение към Бога, за да извърши умилостивение за греховете на людете.<br />2:18. Понеже в това дето и сам Той пострада като изкушен, може и на изкушаваните да помага.<br /><br />- 3 -<br /><br />3:1. Затова, свети братя, участници на небесното звание, размислете за апостола и първосвещеника, Когото ние изповядваме, Исуса;<br />3:2. Който бе верен на Този, Който Го постави, както беше и Моисей в целия негов дом.<br />3:3. Понеже Той се удостои със слава толкоз по-голяма от Моисеевата, колкото е по-голяма почитта що има оня, който е строил къщата, от почитта що има къщата.<br />3:4. Защото всяка къща се строи от някого; а Тоя, Който е устроил всичко, е Бог.<br />3:5. И Моисей беше верен в целия Божий дом, като слуга, за да засвидетелствува за онова, което щеше да се говори по-после;<br />3:6. а Христос, като Син, беше верен над Неговия дом. Неговият дом сме ние, ако удържим до край дръзновението и похвалата на надеждата си.<br />3:7. Затова, както казва Светият Дух: - "Днес, ако чуете гласа му,<br />3:8. Не закоравявайте сърдцата си както в преогорчението, Както в деня на изкушението в пустинята,<br />3:9. Гдето бащите ви Ме изкусиха, изпитаха Ме. И видяха делата Ми четиридесет години.<br />3:10. Затова, възнегодувах против това поколение. И рекох: Всякога се заблуждавате със сърдцата си, Те не са познали Моите пътища;<br />3:11. Така се заклех в гнева Си: Те няма да влязат в Моята почивка".<br />3:12. Внимавайте братя, да не би да има в някого от вас нечестиво, невярващо сърдце, което да отстъпи от живия Бог;<br />3:13. но увещавайте се един друг всеки ден, докле още е "днес", да не би някой от вас да се закорави чрез измамата на греха.<br />3:14. Защото ние участвуваме в Христа, ако удържим твърдо до край първоначалната си увереност:<br />3:15. докато се казва: - "Днес, ако чуете гласа Му, Не закоравявайте сърдцата си както в преогорчението".<br />3:16. Защото кои, като чуха, Го преогорчиха? Не всички ли ония, които излязоха от Египет чрез Моисея?<br />3:17. А против кои негодува четиридесет години? Не против ония ли, които съгрешиха, и чиито трупове паднаха в пустинята?<br />3:18. На кои още се закле, че няма да влязат в Неговата почивка? Не на ония ли, които бяха непокорни?<br />3:19. И тъй виждаме, че поради неверието си те не можаха да влязат.<br /><br />- 4 -<br /><br />4:1. И тъй, понеже ни остава обещание да влезем в Неговата почивка, нека се боим да не би да се открие, че някой от вас не е достигнал до нея.<br />4:2. Защото на нас се донесе едно благовестие, както и на тях; но словото, което те чуха, не ги ползува, понеже не се съедини чрез вяра в ония, които го чуха.<br />4:3. Затова ние, повярвалите, влизаме в тая почивка; както рече Бог: - "Така се заклех в гнева Си: Те няма да влязат в Моята почивка"; ако и да са били свършени делата Му още при основаването на света.<br />4:4. Защото нейде си е говорил за самия ден така: "И почина си Бог на седмия ден от всичките Си дела";<br />4:5. а пък на това място: "Няма да влязат в Моята почивка".<br />4:6. И тъй, понеже остава да влязат някои в нея, а ония, на които по-напред се благовести, не са влезли поради неверието ( Или: Непокорството ) си,<br />4:7. затова Той пак определя един ден, "днес", като казва толкоз време по-после чрез Давида, както вече рекохме: "Днес, ако чуете Неговия глас, Не закоравявайте сърдцата си".<br />4:8. Защото, ако Исус Навиев беше им дал почивка, Бог не би говорил след това за друг ден.<br />4:9. Следователно, за Божиите люде остава една съботна почивка. ( Виж. ст. 4. )<br />4:10. Защото оня, който е влязъл в Неговата почивка, той си е починал от своите дела, както и Бог от Своите Си.<br />4:11. Затова нека се постараем да влезем в тая почивка, за да не падне някой в това, да дава същия пример на неверие.<br />4:12. Защото Божието слово е живо, деятелно, по-остро от всеки меч остър и от двете страни, пронизва до разделяне душата и духа, ставите и мозъка, и издирва помислите и намеренията на сърдцето.<br />4:13. И няма създание, което да не е явно пред Бога; но всичко е голо и разкрито пред очите на Този, на Когото има да отговаряме.<br />4:14. И тъй, като имаме велик Първосвещеник Исуса, Божия Син, Който е преминал до най-високите небеса, нека държим това, което сме изповядали.<br />4:15. Защото нямаме такъв първосвещеник, Който да не може да състрадава с нас в нашите немощи, а имаме Един, Който е бил във всичко изкушен като нас, но пак без грях.<br />4:16. Затова, нека пристъпваме с дръзновение към престола на благодатта, за да придобием милост, и да намерим благодат, която да помага благовременно.<br /><br />- 5 -<br /><br />5:1. Защото всеки първосвещеник, като е взет измежду човеците, се поставя да принася дарове и жертви на Бога за греховете на човеците,<br />5:2. такъв първосвещеник, който може да състрадава с невежите и заблудилите, защото и сам той е обиколен с немощ,<br />5:3. и за това е длъжен да принася жертва за греховете, както за людете, така и за себе си.<br />5:4. А както никой не взема на себе си тая почит, освен когато бъде призван от Бога, както бе Аарон,<br />5:5. така и Христос не присвои на Себе Си славата да стане първосвещеник, а Му я даде Оня, Който Му е казал: "Ти си Мой Син. Аз днес Те родих";<br />5:6. както и на друго място казва: "Ти си свещеник до века. Според чина Мелхиседеков".<br />5:7. Тоя Христос в дните и в плътта Си, като принесе в силен вик и със сълзи молитви и молби на Този, Който можеше да го избави от смърт, и като биде послушан поради благоговението Си,<br />5:8. ако и да беше Син, пак се научи на послушание от това, което пострада,<br />5:9. и като се усъвършенствува, стана причина за вечно спасение за всички, които Му са послушни,<br />5:10. наречен от Бога първосвещеник според Мелхиседековия чин.<br />5:11. Върху това имаме да кажем много неща и мъчни за поясняване, защото сте станали тъпи в слушане.<br />5:12. Понеже докато вие трябваше до сега, според изтеклото време, и учители да станете, имате нужда да ви учи някой изново най-елементарните начала на Божиите словеса, и достигнахте да имате нужда от мляко, а не от твърда храна.<br />5:13. Защото всеки, който се храни с мляко, е неопитен в учението за правдата, понеже е младенец;<br />5:14. а твърдата храна е за пълнолетните, които чрез упражнение са обучили чувствата си да разпознават доброто и злото.<br /><br />- 6 -<br /><br />6:1. Поради това, нека оставим първоначалното учение за Христа и нека се стремим към съвършенство, без да полагаме изново за основа покаяние от мъртви дела, вяра в Бога,<br />6:2. учение за кръщения, за ръкополагане, за възкресяване на мъртви и за вечен съд.<br />6:3. И това ще строим, ако Бог позволи.<br />6:4. Защото за тия, които еднаж са били просветени, и са вкусили от небесния дар, и са станали причастници на Светия Дух<br />6:5. и са вкусили, колко е добро Божието слово, още са вкусили и от великите дела, които въвеждат бъдещия век,<br />6:6. а са отпаднали, невъзможно е да се обновят пак и доведат до покаяние, докато разпъват втори път в себе си Божия Син и Го опозоряват.<br />6:7. Защото земята, която се е поила от дъжда, що пада често на нея, и която ражда трева полезна на тия, за които се и обработва, получава благословение от Бога;<br />6:8. но ако ражда тръни и репеи, отхвърля се; тя скоро ще се прокълне, и сетнината й е да се изгори.<br />6:9. Обаче, ако и да говорим така, надяваме се от вас, възлюбени, за нещо по-добро, нещо, което води към спасението.<br />6:10. Защото Бог не е неправеден, та да забрави това, което извършихте и любовта, която показахте към Неговото име, като послужихте и още служите на светиите.<br />6:11. И желаем всеки от вас да показва същото усърдие за пълна увереност в надеждата до край;<br />6:12. да не бъдете лениви, но да подражавате ония, които чрез вяра и устояване наследяват обещаните благословения.<br />6:13. Защото, когато Бог даваше обещание на Авраама, понеже нямаше никого по-голям, в когото да се закълне, закле се в Себе Си, казвайки:<br />6:14. "Наистина ще те благословя премного и ще те умножа и преумножа".<br />6:15. И така, Авраам, като устоя, получи обещаното.<br />6:16. Защото както, човеците се кълнат в някого по-голям от тях, и клетвата, дадена в потвърждение на думата, туря край на всеки спор между тях,<br />6:17. така и Бог, като искаше да покаже по-пълно на наследниците на обещанието, че намерението Му е неизменимо, си послужи с клетва,<br />6:18. така щото чрез две неизменими неща, в които не е възможно за Бога да лъже, да имаме голямо насърдчение ние, които сме прибягнали да се държим за поставената пред нас надежда;<br />6:19. която имаме за душата като здрава и непоколебима котва, която прониква в това, което е отвътре завесата;<br />6:20. гдето Исус като предтеча влезе за нас, и стана първосвещеник до века според Мелхиседековия чин.<br /><br />- 7 -<br /><br />7:1. Защото тоя Мелхиседек, салимски цар, свещеник на Всевишния Бог, Който срещна Авраама, когато се връщаше от поражението на царете и го благослови,<br />7:2. комуто Авраам отдели и десетък от всичката плячка - тоя, който е първо, по значението на името му, цар на правда, а после и салимски цар, цар на мир,<br />7:3. - без баща, без майка, без родословие, без да има или начало на дни, или край на живот, но уприличен на Божия Син, остава завинаги свещеник.<br />7:4. А помислете, колко велик беше тоя човек, комуто патриарх Авраам даде и десетък от най-добрата плячка.<br />7:5. Защото, докато ония от Левиевите потомци, които приемат свещенството, имат заповед по закона да вземат десетък от людете, сиреч, от братята си, ако и тия да са произлезли от чреслата на Авраама,<br />7:6. той, обаче, който не е произлязъл от техния род, взе десетък от Авраама и благослови този, комуто бяха дадени обещанията.<br />7:7. А безспорно по-долният се благославя от по-горния.<br />7:8. И в един случай смъртните човеци вземат десетък, а в другия - тоя, за когото се свидетелствува, че живее.<br />7:9. И, тъй да кажа, сам Левий, който взема десетък, даде десетък чрез Авраама;<br />7:10. защото беше още в чреслата на баща си, когато Мелхиседек срещна Авраама.<br />7:11. Прочее, ако би имало съвършенство чрез левитското свещенство (защото под него людете получиха закона), каква нужда е имало вече да се издигне друг свещеник, според Мелхиседековия чин, и да се не счита според Аароновия чин?<br />7:12. Защото, ако се промени свещенството, по необходимост става промяна и на закона.<br />7:13. Понеже тоя, за когото се казва това, принадлежи на друго племе, от което никой не е служил на олтара.<br />7:14. Защото е известно, че нашият Господ произлезе от Юдовото племе, относно което племе Моисей не каза нищо за свещеници.<br />7:15. Това, що казваме, става още по-явно, тъй като по подобие на Мелхиседека се издига друг свещеник,<br />7:16. Който се установи не по закон, изразен в плътска заповед, но по силата на един безконечен живот;<br />7:17. защото за Него свидетелствува: "Ти си свещеник до века Според чина Мелхиседеков";<br />7:18. защото по тоя начин се унищожава по-предишната заповед, поради нейната слабост и безполезност,<br />7:19. (понеже законът не е усъвършенствувал нищо), и се въвежда една по-добра надежда, чрез която се приближаваме при Бога.<br />7:20. И колкото е важно това, че Той не е станал свещеник без заклеване,<br />7:21. (защото те ставаха свещеници без заклеване, а Той със заклеване от страна на Този, Който Му казва: "Господ се закле (и не ще се разкае), като каза: Ти си свещеник до века,<br />7:22. толкоз на по-добър завет Исус стана поръчител.<br />7:23. При това, поставените свещеници са били мнозина, защото смъртта им пречеше да продължават в чина си,<br />7:24. но Той, понеже пребъдва вечно, има свещенство, което не преминава на другиго.<br />7:25. Затова и може съвършено да спасява тия, които дохождат при Бога чрез Него, понеже всякога живее да ходатайствува за тях.<br />7:26. Защото такъв първосвещеник ни трябваше: свет, невинен, непорочен, отделен от грешните и възвисен по-горе от небесата;<br />7:27. Който няма нужда всеки ден, като ония първосвещеници, да принася жертви първо за своите грехове, после за греховете на людете; защото стори това еднаж завинаги, като принесе Себе Си.<br />7:28. Защото законът поставя за първосвещеници немощни човеци; а думите на клетвата, която беше подир закона, поставят Сина, Който е усъвършенствуван за винаги.<br /><br />- 8 -<br /><br />8:1. А от това, което казваме, ето що е смисълът: Ние имаме такъв първосвещеник, Който седна отдясно на престола на Величието в небесата,<br />8:2. служител на величието и на истинската скиния, която Господ е поставил, а не човек.<br />8:3. Защото всеки първосвещеник се поставя да принася и дарове и жертви; затова, нуждно е и Тоя първосвещеник да има нещо да принася.<br />8:4. А ако беше на земята, Той не щеше нито да бъде свещеник, защото има такива, които принасят даровете според закона;<br />8:5. (които служат на онова, което е само образ и сянка на небесните неща, както бе заповядано на Моисея, когато щеше да направи скинията; защото: "Внимавай", му каза Бог, "да направиш всичко по образеца, който ти бе показан на планината"),<br />8:6. но на дело Христос е получил служение толкоз по-превъзходно, колкото и завета, на който Той е ходатай, е по-превъзходен, като узаконен върху по-превъзходни обещания.<br />8:7. Защото, ако оня първи завет е бил без недостатък, Бог не би търсил място за втори.<br />8:8. А напротив, когато порицава израилтяните, казва: "Ето, идат дни, казва Господ, Когато ще сключа с Израилевия дом и с Юдовия дом нов завет;<br />8:9. Не такъв завет, какъвто направих с бащите им В деня, когато ги хванах за ръка, за да ги изведа из Египетската земя; Защото те не устояха в завета Ми, И Аз ги оставих, казва Господ.<br />8:10. Защото, ето заветът, който ще направя с Израилевия дом. След ония дни, казва Господ: Ще положа законите Си в ума им И ще ги напиша в сърдцата им; Аз ще бъда техен Бог, И те ще бъдат мои люде;<br />8:11. И няма вече да учат всеки съгражданина си И всеки брата си, като му казват: Познай Господа; Защото всички ще Ме познават, От малък до голям между тях.<br />8:12. Защото ще покажа милост към неправдите им И греховете им (и беззаконията им) няма да помня вече".<br />8:13. А като каза "нов завет", Той обявява първия за остарял. А онова, което овехтява и остарява, е близу до изчезване.<br /><br />- 9 -<br /><br />9:1. А даже при първия завет имаше постановления за богослужение, имаше и земно светилище.<br />9:2. Защото беше приготвена скиния, в първата част на която бяха светилникът, трапезата и присъствените хлябове; която част се казва светото място;<br />9:3. а зад втората завеса беше оная част от скинията, която се казваше пресветото място,<br />9:4. гдето бяха златната кандилница и ковчегът на завета, отвсякъде обкован със злато, в който бяха златната стомна, съдържаща манната, Аароновият жезъл, който процъфтя, и плочите на завета;<br />9:5. и над него бяха херувимите на Божията слава, които осеняваха умилистивилището; за които не е сега време да говорим подробно.<br />9:6. И когато тия неща бяха така приготвени, в първата част на скинията свещениците влизаха постоянно да извършват богослужението;<br />9:7. А във втората еднаж в годината влизаше само първосвещеникът, и то не без кръв, която принасяше за себе си и за греховете на людете, сторени от незнание.<br />9:8. С това Светият Дух показваше, че пътят за в светилището не е бил открит, докато е стояла още първата част на скинията,<br />9:9. която е образ на сегашното време, съгласно с което се принасят дарове и жертви, които не могат да направят поклонника, колкото за съвестта му, съвършено чист,<br />9:10. понеже се състоят само в ядене, пиене и разни омивания, - плътски постановления, наложени до едно време на преобразувание.<br />9:11. А понеже Христос дойде като първосвещеник на бъдещите добрини, Той влезе през по-голямата и по-съвършена скиния, не с ръка направена, сиреч, не от настоящето творение,<br />9:12. еднаж завинаги в светилището, и то не с кръв от козли и от телци, но със Собствената Си кръв, и придоби за нас вечно изкупление.<br />9:13. Защото, ако кръвта от козли и от юнци и пепелта от юница, с които се поръсваха осквернените, освещава за очистването на тялото,<br />9:14. то колко повече кръвта на Христа, Който чрез вечния Дух принесе Себе Си без недостатък на Бога, ще очисти съвестта ви от мъртвите дела, за да служите на живия Бог!<br />9:15. Той е посредник на нов завет по тая причина, щото призваните да получават обещаното вечно наследство чрез смъртта, станала за изкупване престъпленията, извършени при първия завет.<br />9:16. Защото гдето има завещание, трябва, за изпълнението му, да се докаже и смъртта на завещателя.<br />9:17. Защото завещанието влиза в сила, само гдето се е случила смърт, понеже никога няма сила, докле е жив завещателя.<br />9:18. Затова нито първият завет бе утвърден без кръв;<br />9:19. Защото, след като Моисей изговори всяка заповед от закона пред всичките люде, взе кръвта на телците и на козлите, с вода и с червена вълна и исоп, та поръси и самата книга и всичките люде, и казваше:<br />9:20. "Това е кръвта, проляна при завета, който Бог е заръчал спрямо вас".<br />9:21. При това, Той по същия начин поръси с кръвта и скинията и всичките служебни съдове.<br />9:22. И почти мога да кажа, че по закона всичко с кръв се очистя; и без проливането на кръв няма прощение.<br />9:23. И тъй, необходимо беше образите на небесните неща да се очистват с тия жертви, а самите небесни - с жертви по-добри от тях.<br />9:24. Защото Христос влезе не в ръкотворено светилище, образ на истинското, но в самите небеса, да се яви вече пред Божието лице за нас;<br />9:25. и не за да принася Себе Си много пъти, както първосвещеникът влиза в светилището всяка година с чужда кръв,<br />9:26. (иначе Той трябва да е страдал много пъти от създанието на света); а на дело в края на вековете се яви еднаж да отмахне греха, като принесе Себе Си в жертва.<br />9:27. И тъй като е определено на човеците еднаж да умрат, а след това настава съд,<br />9:28. така и Христос, като биде принесен еднаж, за да понесе греховете на мнозина, ще се яви втори път, без да има работа с грях, за спасението на ония, които Го очакват.<br /><br />- 10 -<br /><br />10:1. Защото законът, като съдържа в себе си само сянка на бъдещите добрини, а не самата същност на нещата, то свещениците, които непрестанно принасят всяка година същите жертви, никога не могат с тях да направят съвършени в чистота ония, които пристъпват да жертвуват.<br />10:2. Другояче те биха престанали да ги принасят; защото жертвоприносителите, еднаж очистени, не биха имали вече никакво изобличение на съвестта за грехове.<br />10:3. Но в тия жертви всяка година става спомен за греховете.<br />10:4. Защото не е възможно кръв от юнци и от козли да отмахне грехове.<br />10:5. Затова Христос, като влиза в света, казва: - "Жертва и принос не си поискал, Но приготвил си Ми тяло;<br />10:6. Всеизгаряния и приноси за грях не Ти са угодни.<br />10:7. Тогава рекох: Ето, дойдох, (В свитъка на книгата е писано за Мене), Да изпълня Твоята воля, о Боже".<br />10:8. Като казва първо: " Жертви и приноси и всеизгаряния и приноси за грях не си поискал, нито Ти са угодни", (които впрочем се принасят според закона),<br />10:9. после казва: " Ето, дойдох да изпълня волята Ти". Ще каже: Той отмахва първото, за да постанови второто.<br />10:10. С тая воля ние сме осветени чрез принасянето на Исус Христовото тяло еднаж за винаги.<br />10:11. И всеки свещеник, като стои та служи всеки ден, принася много пъти същите жертви, които никога не могат да отмахнат грехове;<br />10:12. но Той, като принесе една жертва за греховете, седна за винаги отдясно на Бога.<br />10:13. та оттогава нататък чака, докле се положат враговете Му за Негово подножие.<br />10:14. Защото с един принос Той е усъвършенствувал за винаги ония, които се освещават.<br />10:15. А и Светия Дух ни свидетелствува за това; защото след като е казал: -<br />10:16. "Ето заветът, който ще направя с тях След ония дни, казва Господ: Ще положа законите Си в сърдцата им, И ще ги напиша в умовете им", прибавя:<br />10:17. "И греховете им и беззаконията им няма да помня вече".<br />10:18. А гдето има прощение за тия неща, там вече няма принос за грях.<br />10:19. И тъй, братя, като имаме чрез кръвта на Исуса дръзновение да влезем в светилището,<br />10:20. през новия и живия път, който Той е открил за нас през завесата, сиреч, плътта Си,<br />10:21. и като имаме велик Свещеник над Божия дом,<br />10:22. нека пристъпваме с искрено сърдце в пълна вяра, със сърдца очистени от лукава съвест ( Или: Поръсена от нечиста съвест ) и с тяло измито в чиста вода;<br />10:23. нека държим непоколебимо надеждата, която изповядваме, защото е верен Оня, Който се е обещал;<br />10:24. и нека се грижим един за друг, тъй щото да се поощряваме към любов и добри дела,<br />10:25. като не преставаме да се събираме заедно, както някои имат обичай да престават, а да увещаваме един друг, и толкова повече, колкото виждате, че денят наближава.<br />10:26. Защото, ако съгрешаваме самоволно, след като сме познали истината, не остава вече жертва за грехове,<br />10:27. но едно страшно очакване на съд и едно огнено негодуване, което ще изпояде противниците.<br />10:28. Някой, който е престъпил Моисеевия закон, умира безпощадно при думата на двама или трима свидетели;<br />10:29. тогава колко по-тежко наказание, мислите, ще заслужи оня, който е потъпкал Божия Син, и е счел за просто нещо проляната при завета кръв, с която е осветен, и е оскърбил Духа на благодатта?<br />10:30. Защото познаваме Този, Който е рекъл: "На Мене принадлежи възмездието, Аз ще сторя въздаяние"; и пак: "Господ ще съди людете Си".<br />10:31. Страшно е да падне човек в ръцете на живия Бог.<br />10:32. Припомняйте си още за първите дни, когато, откак се просветихте, претърпяхте голяма борба от страдания,<br />10:33. кога опозорявани с хули и оскръбления, кога пък като съучастници с тия, които страдаха така.<br />10:34. Защото вие не само състрадавахте с ония, които бяха в окови, но и радостно посрещахте разграбването на имота си, като знаете, че вие си имате по-добър и траен имот.<br />10:35. И тъй, не напущайте дръзновението си, за което имате голяма награда.<br />10:36. Защото ви е нуждно търпение, та, като извършите Божията воля, да получите обещаното.<br />10:37. "Защото още твърде малко време И ще дойде Тоя, Който има да дойде, и не ще се забави.<br />10:38. А който е праведен пред Мене *(Гръцки: Моя праведник ), ще живее чрез вяра; Но ако се дръпне назад, няма да благоволи в него душата Ми".<br />10:39. Ние, обаче, не сме от ония, които се дърпат назад, та се погубват, а от тия, които вярват та се спасява душата им.<br /><br />- 11 -<br /><br />11:1. А вярата е даване твърда увереност в ония неща, за които се надяваме, - убеждения за неща, които не се виждат.<br />11:2. Защото поради нея за старовременните добре се свидетелствуваше.<br />11:3. С вяра разбираме, че световете са били създадени с Божието слово, тъй щото видимото не стана от видими неща.<br />11:4. С вяра Авел принесе Богу жертва по-добра от Каиновата, чрез която за него се засвидетелствува, че е праведен, понеже Бог свидетелствува за даровете му; и чрез тая вяра той и след смъртта си още говори.<br />11:5. С вяра Енох бе преселен, за да не види смърт, и не се намираше, защото Бог го пресели; понеже преди неговото преселване беше засвидетелствувано за него, че е бил угоден на Бога.<br />11:6. А без вяра не е възможно да се угоди Богу, защото който дохожда при Бога трябва да вярва, че има Бог, и че Той възнаграждава тия, които го търсят.<br />11:7. С вяра Ное, предупреден от Бога за неща, които още не се виждаха, подбуден от страхопочитание, направи ковчег за спасение на дома си; чрез която вяра той осъди света и стана наследник на правдата, която е чрез вяра.<br />11:8. С вяра Авраам послуша, когато бе повикан да излезе и да отиде на едно място, което щеше да получи в наследство, и излезе без да знае къде отива.<br />11:9. С вяра се засели в обещаната земя като в чужда, и живееше в шатри, както и Исаак и Яков, наследниците заедно с него на същото обещание.<br />11:10. Защото очакваше града, който има вечни основи, на който архитект и строител е Бог.<br />11:11. С вяра и сама Сара доби сила да зачене в преминала възраст, понеже счете за верен Този, Който се бе обещал.<br />11:12. Затова само от един човек, и той замъртвял, се народи множество, колкото небесните звезди и като крайморския пясък, който не може да се изброи.<br />11:13. Всички тия умряха във вяра, тъй като не бяха получили изпълнението на обещанията; но ги видяха и поздравиха отдалеч, като изповядаха, че са чужденци и пришелци на земята.<br />11:14. А ония, които говорят така, явно показват, че търсят свое отечество;<br />11:15. и ако наистина, така говорейки, са имали в ума си онова отечество, от което бяха излезли, намерили биха случай да се върнат.<br />11:16. Но на дело желаят едно по-добро отечество, сиреч, небесното; затова Бог не се срамува от тях да се нарече техен Бог, защото им е приготвил град.<br />11:17. С вяра Авраам, когато го изпитваше Бог, принесе Исаака жертва, да! оня, който беше получил обещанията принасяше единородния си син, -<br />11:18. оня, комуто беше казано: " По Исаака ще се наименува твоето потомство".<br />11:19. като разсъди, че Бог може да възкресява и от мъртвите, - отгдето по един начин на възкресение го и получи назад.<br />11:20. С вяра Исаак благослови, Якова и Исава даже за бъдещите неща.<br />11:21. С вяра Яков, на умиране, благослови всекиго от Йосифовите синове и поклони се Богу подпирайки се върху края на тоягата си.<br />11:22. С вяра Йосиф, на умиране, спомена за излизането на израилтяните и даде поръчка за костите си.<br />11:23. С вяра, когато се роди Моисей, родителите му го криха три месеца, защото видяха, че бе красиво дете; и не се боеха от царската заповед,<br />11:24. С вяра Моисей, като стана на възраст, се отказа да се нарича син на фараоновата дъщеря<br />11:25. и предпочете да страда с Божиите люде, а не да се наслаждава за кратко време на греха,<br />11:26. като разсъди, че укорът за Христа е по-голямо богатство от египетските съкровища; защото гледаше на бъдещата награда.<br />11:27. С вяра напустна Египет, без да се бои от царския гняв; защото издържа, като един, който вижда Невидимия.<br />11:28. С вяра установи пасхата и поръсването с кръвта, за да се не допре до тях този, които погубваше първородните.<br />11:29. С вяра израилтяните минаха през Червеното море като по сухо, на което като се опитаха и египтяните, издавиха се.<br />11:30. Чрез вяра ерихонските стени паднаха след седмодневно обикаляне около тях.<br />11:31. С вяра Раав блудницата не погина заедно с непокорните, като прие съгледателите с мир.<br />11:32. И какво повече да кажа? Защото не ще ми стигне време да приказвам за Гедеона, Варака, Самсона и Иефтае, за Давида още и Самуила и пророците;<br />11:33. които с вяра побеждаваха царства, раздаваха правда, получаваха обещания, затуляха устата на лъвове,<br />11:34. угасваха силата на огъня, избягваха острото на ножа, оздравяха от болести, ставаха силни във война, обръщаха в бяг чужди войски.<br />11:35. Жени приемаха мъртвите си възкресени; а други бяха мъчени, защото, за да получат по-добро възкресение, те не приемаха да бъдат избавени.<br />11:36. Други пък изпитваха присмехи и бичувания, а още и окови и тъмници;<br />11:37. с камъни биваха убити, с трион претрити, с мъки мъчени; умираха заклани с нож, скитаха се в овчи и кози кожи и търпяха лишение, бедствия и страдания;<br />11:38. те, за които светът не беше достоен, се скитаха по пустините и планините, по пещерите и рововете на земята,<br />11:39. Но всички тия, ако и да бяха засвидетелствувани чрез вярата им, пак не получиха изпълнението на обещанието,<br />11:40. да не би да постигнат в съвършенство без нас; защото за нас Бог промисли нещо по-добро.<br /><br />- 12 -<br /><br />12:1. Следователно и ние, като сме обиколени от такъв голям облак свидетели, нека отхвърлим всяка тегота и греха, който лесно ни сплита, и с търпение нека тичаме на предлежащето пред нас поприще,<br />12:2. като гледаме на Исуса начинателя и усъвършителя на вярата ни, Който, заради предстоящата Нему радост, издържа кръст, като презря срама и седна отдясно на Божия престол.<br />12:3. Защото размислете за Този, Който издържа от грешните такова противоречие против Себе Си, та да ви не дотегва и да не ставате малодушни,<br />12:4. Не сте се още съпротивили до кръв в борбата си против греха.<br />12:5. И сте забравили увещанието, което ви съветва като синове: "Сине мой, не презирай наказанието на Господа, Нито да ослабваш, когато те изобличава Той;<br />12:6. Защото Господ наказва този, когото люби, И бие всеки син, когото приема",<br />12:7. Ако търпите наказание, Бог се обхожда с вас като със синове; защото кой е тоя син, когото баща му не наказва?<br />12:8. Но ако сте без наказание, на което всички са били определени да участвуват, тогава сте незаконно родени, а не синове.<br />12:9. Освен това, имали сме бащи по плът, които са ни наказвали, и сме ги почитали; не щем ли повече да се покоряваме на Отца на духовете ни и да живеем?<br />12:10. Защото те за малко време са ни наказвали, според както им е било угодно, а Той - за наша полза, за да съучаствуваме в Неговата светост.<br />12:11. Никое наказание не се вижда на времето да е за радост, а е тежко; но после принася правда като мирен плод за тия, които са се обучавали чрез него.<br />12:12. Затова "укрепете немощните ръце и отслабналите колена",<br />12:13. и направете за нозете си прави пътища, за да не се изкълчи куцото, но напротив, да изцелее.<br />12:14. Търсете мир с всички и онова освещение, без което никой няма да види Господа.<br />12:15. И внимавайте, да не би някой да не достигне до Божията благодат; да не би да поникне някой горчив корен, та да ви смущава, и мнозинството да се зарази от него;<br />12:16. да не би някой да е блудник или нечестив, както Исав, който за едно ястие продаде първородството си;<br />12:17. понеже знаете, че даже когато искаше по-после да наследи благословението, той бе отхвърлен, при все че го потърси със сълзи, защото не намери място за промяна на ума у баща си.<br />12:18. Защото вие не сте пристъпили до планина осезаема и пламнала в огън, нито до тъмнина и буря,<br />12:19. нито до тръбен звук и глас на думи; такъв, щото ония, които го чуха, се примолиха да им се не говори вече дума;<br />12:20. (защото не можаха да изтърпят онова, що им се заповядваше: "Даже животно, ако се допре до планината, ще се убие с камъни";<br />12:21. и толкоз страшна беше гледката, щото Моисей рече: "Много съм уплашен и разтреперан");<br />12:22. но пристъпихме до хълма Сион, до града на живия Бог, небесния Ерусалим, и при десетки хиляди тържествуващи ангели,<br />12:23. при събора на първородните, които са записани на небесата, при Бога, Съдията на всички, при духовете на усъвършенствуваните праведници,<br />12:24. при Исуса, Посредника на новия завет, и при поръсената кръв, която говори по-добри неща от Авеловата.<br />12:25. Внимавайте, да не презрете този, Който говори; защото,ако ония не избегнаха наказанието, като презряха този, който ги предупреждаваше на земята, то колко повече не щем избегна ние, ако се отървем от Този, Който предупреждава от небесата!<br />12:26. Чийто глас разтърси тогава земята; а сега Той се обеща, казвайки: "Още веднъж Аз ще разтърся не само земята, но и небето".<br />12:27. А това "още еднаж" означава премахването на ония неща, които се клатят, като направени неща, за да останат тия, които не се клатят.<br />12:28. Затова, понеже приемаме царство, което не се клати, нека бъдем благодарни, и така да служим благоугодно Богу с благоговение и страхопочитание;<br />12:29. защото нашият Бог е огън, който пояжда.<br /><br />- 13 -<br /><br />13:1. Постоянствувайте в братолюбието.<br />13:2. Не забравяйте гостолюбието; понеже чрез него някои, без да знаят, са приели на гости ангели.<br />13:3. Помнете затворените, като че сте с тях заедно затворени, - страдащите, като сте и сами вие в тяло.<br />13:4. Женитбата нека бъде на почит у всички, и леглото неосквернено; защото Бог ще съди блудниците и прелюбодейците.<br />13:5. Не се впримчвайте в сребролюбието; задоволявайте се с това, що имате, защото сам Бог е рекъл: "Никак няма да те оставя и никак няма да те забравя";<br />13:6. така щото дръзновено казваме: "Господ ми е помощник; няма да се убоя; Какво ще ми стори човек?"<br />13:7. Помнете ония, които са ви били наставници, които са ви говорили Божието слово; и като се взирате в сетнината на техния начин на живеене, подражавайте вярата им.<br />13:8. Исус Христос е същият вчера днес и до века.<br />13:9. Не се завличайте от разни и странни учения; защото е добре сърдцето да се укрепява с благодат, а не с наредби за ястия, от които не са се ползували ония, които не са се водили по *(Гръцки: Са ходили в ) тях.<br />13:10. Ние имаме олтар, от който нямат право да ядат служащите в скинията.<br />13:11. Защото се изгарят вън от стана телата на животните, чиято кръв, първосвещенникът внася в светилището като жертва за греховете.<br />13:12. Затова и Исус, за да освети людете чрез собствената си кръв, пострада вън от градската порта.<br />13:13. Прочее, нека излизаме и ние към Него вън от стана, понасяйки позор за Него.<br />13:14. Защото тук нямаме постоянен град, но търсим бъдещия.<br />13:15. Прочее, чрез Него нека принасяме на Бога непрестанно хвалебна жертва, сиреч, плод от устни, които изповядват Неговото име.<br />13:16. А не забравяйте да правите благодеяния и да споделяте с другите благата си; защото такива жертви са угодни на Бога,<br />13:17. бъдете послушни на вашите наставници и покорявайте им се, (защото те бдят за душите ви, като отговорни за тях), за да изпълнят това бдение с радост, а не с въздишане; защото да бдят с въздишане не би било полезно за вас.<br />13:18. Молете се за нас, защото сме уверени, че имаме чиста съвест и искаме да се обхождаме във всичко честно.<br />13:19. А особено ви се моля да правите това, за да ви бъда по-скоро повърнат.<br />13:20. А Бог на мира, Който чрез кръвта на единия вечен завет е въздигнал от мъртвите великия Пастир на овцете, нашия Господ Исус,<br />13:21. дано ви усъвършенствува във всяко добро нещо, за да вършите Неговата воля, като действува във вас това, което е угодно пред Него чрез Исуса Христа, Комуто да бъде слава във вечни векове. Амин.<br />13:22. Но моля ви се , братя, да ви не бъде тежко това увещателно слово, защото накъсо ви писах.<br />13:23. Знайте, че нашият брат Тимотей е пуснат, с когото ако дойде скоро, ще ви видя.<br />13:24. Поздравете всичките ваши наставници и всичките светии. Поздравяват ви тия, които са от Италия.<br />13:25. Благодат да бъде с всички вас. Амин.<br />