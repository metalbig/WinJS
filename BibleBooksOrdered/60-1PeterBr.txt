I Петър<br />
<br />- 1 -<br /><br />
1:1. Петър, апостол Исус Христов, до избраните пришелци, пръснати по Понт, Галатия, Кападокия, Азия, Витиния,<br />1:2. избрани по предузнанието на Бога Отца, чрез освещението на Духа, за да сте послушни и да бъдете поръсени с кръвта на Исус Христова; благодат и мир да ви се умножи.<br />1:3. Благословен да бъде Бог и Отец на нашия Господ Исус Христос, Който според голямата Си милост ни възроди за жива надежда чрез въскресението на Исуса Христа от мъртвите.<br />1:4. за наследство нетленно, неоскверняемо, и което не повяхва, запазено на небесата за вас,<br />1:5. които с божията сила сте вардени чрез вяра за спасение, готово да се открие в последно време.<br />1:6. В което блаженство се радвате, ако и за малко време да скърбите сега, (ако е потребно), в разни изпитни,<br />1:7. С цел: изпитването на вашата вяра, като е по-скъпоценно от златото, което гине, но пак се изпитва чрез огън, да излезе за хвала и слава и почест, когато се яви Исус Христос;<br />1:8. Когото любите без да сте Го видели, в Когото вярвате, без сега да го виждате, радвате се с неизказана и преславна радост,<br />1:9. като получавате следствието на вярата си, спасението душите си.<br />1:10. За това спасение претърсваха и изследваха пророците, които пророкуваха за благодатта, която бе назначена за вас;<br />1:11. като издирваха, кое или какво време посочваше Христовият Дух, който беше в тях, когато предизвестяваше Христовите страдания, и след тях славите.<br />1:12. И откри им се, че не за себе си, а за вас, служеха те в това, което сега ви извести чрез ония, които ви проповядваха благовестието чрез Светия Дух изпратен от небесата, в което и самите ангели желаят да надникнат.<br />1:13. Затова препашете се през чреслата на вашите помисли, бъдете въздържани и имайте пълна надежда за благодатта, която ще ви се даде, когато се яви Исус Христос.<br />1:14. Като послушни чада, не се съобразявайте с първите страсти, които имахте по време на незнанието си;<br />1:15. но, както е свят Тоя, Който ви е призовал, така бивайте свети и вие с цялото си държание;<br />1:16. защото е писано: +Бъдете свети, понеже Аз съм свят+.<br />1:17. И ако призовавате като Отец Този, Който без лицеприятие съди, според делото на всекиго, то прекарайте със страх времето на вашето престояване,<br />1:18. като знаете, че не са тленни къща_- сребро или злато_- сте изкупени от суетния живот, предаден вам от бащите ви,<br />1:19. но със скъпоценната кръв на Христа, като агнец без недостатък и пречист,<br />1:20. Който наистина беше предопределен преди създанието на света, но се яви в окончанието на времената за вас,<br />1:21. които чрез Него повярвахте в Бога, Който го възкреси от мъртвите и Му е дал слава, така щото вярата и надеждата ви да бъдат в Бога.<br />1:22. Понеже сте очистили душите си, като сте се покорили на истината, която докарва до нелицемерно братолюбие, обичайте се един друг горещо, от сърце,<br />1:23. тъй като се възродихте, не от тленно семе, а от не тленно чрез Божието слово, което живее и трае [до века].<br />1:24. Защото "Всяка твар е като трева, и всичката - слава като цвят от трева; Тревата изсъхва, и цветът - окапва,<br />1:25. Но Словото божие трае до века"; и това е словото, което ви е благовестено.<br />

<br />- 2 -<br /><br />
2:1. И тъй, като отхвърлите всяка злоба, всяка лукавщина, лицемерие, завист и всяко одумване,<br />2:2. пожелавайте като новородени младенци чистото духовно мляко, за да пораснете чрез него към спасение,<br />2:3. ако сте опитали, +че Господ е благ;+<br />2:4. При Когото идвайки като при жив камък, от човеците отхвърлен, а от Бога избран и скъпоценен,<br />2:5. и вие, като живи камъни се съграждате в духовен дом, за да станете свето свещенство, да принасяте духовни жертви, благоприятни на Бога чрез Исуса Христа.<br />2:6. Защото е писано в писанието:_- "Ето, полагам в Сион крайъгълен камък, избран, скъпоценен; И който вярва в Него, не ще се посрами"<br />2:7. За вас, прочее, които вярвате, Той е скъпоценност, а на тия които не вярват, "Камъкът, който отхвърлиха зидарите, Той стана глава на ъгъла",<br />2:8. и, "Камъкът, о който да се спъват, и канара, в която да се съблазняват"; защото се спъват о словото и са непокорни,_- за което бяха определени.<br />2:9. Вие, обаче, сте избран род, царско свещенство, свят народ, люде, които Бог придоби, за да възвестява превъзходствата на Този, Който ви призова от тъмнината в Своята чудесна светлина.<br />2:10. вие, които някога си не бяхте народ, а сега сте Божи народ, не бяхте придобили милост, а сега сте придобили.<br />2:11. Възлюбени, умоляваме ви, като пришелци и чужденци на света, да се въздържате от плътски страсти, които воюват против душата;<br />2:12. да живеете благоприлично между езичниците, тъй щото относно това, за което ви одумват като злодейци, да прославят Бога в времето, когато ще ги посети, понеже виждат добрите ви дела.<br />2:13. Покорявайте се заради Господа на всяка човешка власт, било на царя, като върховен владетел,<br />2:14. било на управителите, като пратеници от него, за да наказват злодейците и за похвала на добротворците.<br />2:15. Защото това е Божията воля, като правите добро, да затуляте устата на невежите и глупави човеци;<br />2:16. като свободни, обаче, не употребяващи свободата за покривало на злото, но като Божии слуги.<br />2:17. Почитайте всички; обичайте братството; от Бога се бойте, царя почитайте.<br />2:18. Слуги, покорявайте се на господарите си с пълен страх, не само на добрите и кротките, но и на опърничавите;<br />2:19. защото това е благоугодно, ако някой от съзнанието за Бога претърпява оскърбления, като страда несправедливо.<br />2:20. Защото, каква похвала, ако понасяте търпеливо, когато ви бият за престъпленията ви? Но когато вършите добро и страдате, ако понасяте търпеливо, това е угодно пред Бога.<br />2:21. Защото и на това сте призовани; понеже и Христос пострада за вас, и ви остави пример да последвате по Неговите стъпки;<br />2:22. Който грях не е сторил, нито се е намерила лукавщина в устата Му;<br />2:23. Който бидейки охулван, хула не отвръщаше; като страдаше, не заплашваше; но предаваше делото Си на Този, Който съди справедливо;<br />2:24. Който сам понесе в тялото Си нашите грехове на дървото, тъй щото, като сме умрели за греховете, да живеем за правдата; с Чиято рана вие оздравяхте.<br />2:25. Защото като овца блуждаехте, но сега се върнахте при Пастиря и Епископа на душите ви.<br />

<br />- 3 -<br /><br />3:1. Подобно и вие, жени, покорявайте се на мъжете си, така щото, даже ако някои от тях не се покоряват на словото, да се придобият без словото, чрез обходата на жените си,<br />3:2. като видят, че вие се обхождате със страх и чистота.<br />3:3. Вашето украшение да не е вънкашно, сиреч, плетене косата, кичене със злато, или обличане със скъпи дрехи,<br />3:4. но скришом в сърцето живот *(Гръцки: Човек.), с нетленното украшение на кротък и тих дух, което е скъпоценно пред Бога.<br />3:5. Защото така някога и светите жени, които се надяваха на Бога, украсяваха себе си, като се покоряваха на мъжете си.<br />3:6. както Сара се покоряваше на Авраама и го наричаше господар. И вие сте нейни дъщери, ако правите добро и не се боите от никакво заплашване.<br />3:7. Също и вие мъжете, живейте благоразумно с жените си, като с по-слаб съсЪд, и отдавайте почит на тях като на сънаследници на дадения чрез благодат живот, за да не става препятствие на молитвите ви.<br />3:8. А най-после, бъдете всички единомислени, съчувствителни, братолюбиви, милостиви, смиреномъдри.<br />3:9. Не въздавайте зло за зло или хула за хула, а напротив благославяйте; понеже на това бяхте призовани, за да наследите благословение.<br />3:10. Защото, "Който желае да обича живота И да види добри дни, Нека пази езика си от зло И устните си от лъжливо говорене;<br />3:11. Нека се отклонява от зло, и да върши добро; Нека търси мир и да се стреми към него.<br />3:12. Защото очите на Господа са върху праведните, И ушите Му към тяхната молитва; Но лицето на Господа е против ония, които вършат зло".<br />3:13. И кой ще ви стори зло, ако сте ревностни за доброто?<br />3:14. Но даже, ако пострадате за правдата, блажени сте; а "от тяхното застрашаване не се бойте, нито се смущавайте".<br />3:15. Но почитайте със сърцата си Христа като Господ, като бъдете винаги готови да отговаряте, (но с кротост и страхопочитание), на всекиго, който ви пита за вашата надежда.<br />3:16. Имайте чиста съвест, така щото във всичко, в което ви одумват да се посрамят ония, които клеветят добрата ви в Христа обхода.<br />3:17. Защото е по-добре да страдате, като вършите добро, ако е такава Божията воля, а не като вършите зло.<br />3:18. Защото и Христос един път пострада за греховете, Праведните за неправедните, за да ни приведе при Бога, бидейки умъртвен по плът, а оживотворен по дух;<br />3:19. с който отиде да проповядва на духовете в тъмницата,<br />3:20. които едно време бяха непокорни, когато Божието дълготърпение ги чакаше в Ноевите дни, докато се правеше ковчега, в който малцина, тоест, осем души, се избавиха чрез вода.<br />3:21. Която в образа на кръщението и сега ви спасява, (не измиването на плътската нечистота, но позива към Бога на чиста съвест), чрез възкресението на Исуса Христа;<br />3:22. Който е отдясно на Бога, като се е възнесъл на небето, и Комуто се покориха ангели, власти и сили.<br />

<br />- 4 -<br /><br />
4:1. И тъй понеже Христос пострада по плът, въоръжете се и вие със същата мисъл, защото пострадалият по плът се е оставил от греха,<br />4:2. за да живеете през останалото в тялото време, не вече по човешки страсти, а по Божията воля.<br />4:3. Защото доволно е миналото време, когато сте живеели така, както желаят да живеят езичниците, като сте прекарвали в нечистоти, в страсти, във винопийства, в пирования, в опивания, и в омразните идолослужения.<br />4:4. Относно това те се и чудят и ви хулят за гдето не тичате с тях в същата крайност на разврата;<br />4:5. но те ще отговарят пред Онзи, Който скоро ще *(Гръцки: Е готов да.) съди живите и мъртвите,<br />4:6. понеже затова се проповядва благовестието и на мъртвите, тъй щото, като бъдат съдени по човешки в плът, да живеят по Бога в дух.<br />4:7. А краят на всичко е наближил; и тъй, живейте разумно и трезвено, за да се предавате на молитва.<br />4:8. Преди всичко имайте усърдна любов помежду си, защото любовта покрива множество грехове<br />4:9. Бъдете гостолюбиви едни към други без роптание.<br />4:10. Според дарбата, която всеки е приел, служат с нея един на друг като добри настойници на многозначната Божия благодат.<br />4:11. Ако говори някой, нека говори като такъв, който прогласява Божии словеса; ако служи някой, нека служи като такъв, който действува със силата, която му дава Бог; за да се слави във всичко Бог чрез Исуса Христа, Комуто е славата и господството до вечни векове. Амин.<br />4:12. Възлюбени, не се чудете на огнената изпитня, която дохожда върху вас, за да ви опита, като че ви се случва нещо чудно;<br />4:13. но радвайте се за гдето с това вие имате обещание в страданията на Христа, за да се зарадвате премного и когато се яви Неговата слава.<br />4:14. Блажени сте, ако ви опозоряват за Христовото име; защото Духът на славата и на Бога почива на вас [откъм тях се хули, а откъм вас се прославя].<br />4:15. Никой от вас да не страда като убиец, или крадец, или злодеец, или като такъв, който се бърка в чужди работи.<br />4:16. Но, ако страда някой като християнин, да не се срамува, а нека слави Бога с това име.<br />4:17. Защото дойде времето да се започне съдът от Божието домочадие; и ако почне първо от нас, каква ще бъде сетнината на тия, които не се покоряват на Божието благовестие?<br />4:18. И ако праведният едва се спасява, то нечистият и грешният где ще се явят?<br />4:19. Затова и тия, които страдат по Божията воля, нека предават душите си на верния Създател, като вършат добро.<br />

<br />- 5 -<br /><br />
5:1. Прочее, презвитерите, които са между вас, увещавам аз който тоже съм презвитер и свидетел на Христовите страдания и участник на славата, която има да се яви:<br />5:2. Пазете Божието стадо, което е между вас; надзиравайте го, не с принуждение, а драговолно, като за Бога; нито за гнусна печалба, но с усърдие;<br />5:3. нито като че господарувате над паството, което ви се поверява, а като показвате пример на стадото.<br />5:4. И когато се яви Пастиреначалникът, ще получите венеца на славата, който не повяхва.<br />5:5. Така и вие, по-млади, покорявайте се на по-старите, да! всички един на друг. Облечете смирението; защото Бог се противи на горделивите, а на смирените дава благодат.<br />5:6. И тъй, смирете се под мощната ръка на Бога, за да ви възвиси своевременно;<br />5:7. и всяка ваша грижа възложете на Него, защото Той се грижи за вас.<br />5:8. Бъдете трезвени, будни. Противникът ви, дяволът, като рикаещ лъв обикаля, търсейки кого да погълне.<br />5:9. Съпротивете се нему, стоейки твърдо във вярата, като знаете, че същите страдания се понасят от братята ви в света.<br />5:10. А Бог на всяка благодат, Който ви е призовал в Своята вечна слава чрез Христа [Исуса], ще ви усъвършенствува, утвърди, укрепи [и направи непоколебими], след като пострадате малко.<br />5:11. Нему да бъде господството до вечни векове. Амин.<br />5:12. Чрез Сила, верния брат, както го мисля, писах ви накъсо, да ви увещавам и заявявам, че това е истинската Божия благодат. Стойте твърдо в нея.<br />5:13. Поздравява ви с избраната с вас църква във Вавилон, и син мой Марко.<br />5:14. Поздравете се един друг с любезна целувка. Мир на всички вас, които сте в Христа [Исуса].<br />