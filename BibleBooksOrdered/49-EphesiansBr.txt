- Ефесяни -<br />
<br />
<br />- 1 -<br /><br />
1:1. Павел, с божията воля апостол Исус Христов, до светиите и верните в Христа Исуса, които са в Ефес:<br />1:2. Благодат и мир да бъде на вас от Бога, нашия Отец, и от Господа Исуса Христа.<br />1:3. Благословен да бъде Бог и Отец на нашия Господ Исус Христос, Който в Христа ни е благословил с всяко духовно благословение в небесни места;<br />1:4. като ни е избрал в Него преди създанието на света, за да бъдем свети и без недостатък пред Него в любов;<br />1:5. като ни е предопределил да Му бъдем осиновени чрез Исуса Христа, по благоволението на Своята воля,<br />1:6. за похвала на славната Си благодат, с която ни е обдарил във Възлюбения Си,<br />1:7. в Когото имаме изкуплението си чрез кръвта Му, прощението на прегрешенията ни, според богатството на Неговата благодат,<br />1:8. която е направил да доставя нам изобълно всяка мъдрост и разумение,<br />1:9. като ни е открил тайната на волята Си според благото намерение, което е положил в Себе Си,<br />1:10. за да се приложи когато се изпълнят времената, сиреч, да се събере в Христа всичко - това, което е небесно и земно, -<br />1:11. в Него казвам, в Когото станахме и наследство, като бяхме предопределени на това според намерението на Бога, Който действува във всичко по решението на Своята воля,<br />1:12. тъй щото, да бъдем за похвала на неговата слава ние, които отнапред се надяехме на Христа,<br />1:13. в Когото и вие, като чухте словото на истината, сиреч благовестието на нашето спасение, - в Когото като и повярвахте, бяхте запечатани с обещания Свети Дух,<br />1:14. който е залог на нашето наследство, догде бъде изкупено притежанието на Бога, - да бъдете за похвала на Неговата слава.<br />1:15. Затова и аз като чух за вярата ви в Господа Исуса и за любовта, която сте показали към всичките светии,<br />1:16. непрестанно благодаря Богу за вас и ви опоменавам в молитвите си,<br />1:17. дано Бог на нашия Господ Исус Христос, славният Отец, ви даде дух на мъдрост и на откровение, за да го познаете,<br />1:18. и да просвети очите на сърцето ви, за да познаете, каква е надеждата, към която ви призовава, какво е богатството между светиите на славното от Него наследство,<br />1:19. и колко превъзходно велика е силата Му към нас вярващите - сила, която е според действуването на могъщата Негова мощ,<br />1:20. с която подействува в Христа, когато Го възкреси от мъртвите и Го тури да седне от дясната Си страна на небесата,<br />1:21. далече по-горе от всяко началство и власт, сила и господство, и всяко име, от което се именуват, не само в тоя свят, но и в бъдещия.<br />1:22. И всичко покори под нозете Му, и постави Го да бъде глава над всичко в църквата,<br />1:23. която е Негово тяло, изпълнено с пълнотата на Този, който изпълнява всичко във всички.<br />

<br />- 2 -<br /><br />
2:1. И съживи вас, когато бяхте мъртви чрез вашите престъпления и грехове,<br />2:2. в които сте ходили някога според вървежа на тоя свят, по княза на въздушната власт, на духа, който сега действува в синовете на непокорството;<br />2:3. между които и ние всички сме живели някога в нашите плътски страсти, като сме изпълнявали волята на плътта и на помислите, и по естество сме били чада на гнева, както и другите.<br />2:4. Бог, обаче, Който е богат с милост, поради голямата любов, с която ни възлюби,<br />2:5. даже, когато бяхме мъртви чрез престъпленията си, съживи ни заедно с Христа (по благодат сте спасени),<br />2:6. и, като ни съвъзкреси, тури ни да седим с Него в небесни места, в Христа Исуса;<br />2:7. за да показва през идните векове премногото богатства на Своята благодат чрез добрината Си към нас в Христа Исуса.<br />2:8. Защото по благодат сте спасени чрез вяра, и то не от сами нас; това е дар от Бога;<br />2:9. не чрез дела, за да се не похвали никой.<br />2:10. Защото сме Негово творение създадени в Христа Исуса за добри дела, в които Бог отнапред е наредил да ходим.<br />2:11. Затова помнете, че вие, някога езичници по плът, наричани необрязани от тия, които се наричат обрязани с обрязване на плътта, което се извършва с ръце,<br />2:12. в онова време бяхте отделени от Христа, странни на Израилевото гражданство и чужденци към заветите на обещанието, без да имате надежда и без Бог на света.<br />2:13. А сега в Христа Исуса вие, които някога сте били далеч, сте поставени близу чрез кръвта на Христа.<br />2:14. Защото Той е нашият мир, който направи двата отдела едно, и развали средната стена, която ги отделяше,<br />2:15. като в плътта Си унищожи враждата, сиреч, закона със заповедите му изразени в постановления, за да създаде в Себе Си двата в един нов човек, и тъй да направи мир,<br />2:16. и в едно тяло да примири и двата с Бога чрез кръста, като уби на него враждата.<br />2:17. И като дойде, благовествува мир на вас, които бяхте далеч, и мир на тия, които бяха близу;<br />2:18. защото чрез Него и едните и другите имаме своя достъп при Отца в един Дух.<br />2:19. Затова вие не сте вече странни и пришелци, но сте съграждани на светиите и членове на Божието семейство:<br />2:20. понеже бяхте съградени върху основата на апостолите и пророците, като с краеъгълен камък сам Христос Исус,<br />2:21. върху когото всяко здание, стройно сглобено расте за храм свет на Господа;<br />2:22. в който и вие се вграждате заедно в Духа на Божие обиталище<br />

<br />- 3 -<br /><br />
3:1. Затова аз, Павел, затворник на Исуса Христа заради вас езичниците, -<br />3:2. понеже сте чули за нареденото от Божията благодат, която ми е дадена заради вас,<br />3:3. че по откровение ми стана известна тайната, (както и по-преди вкратце ви писах,<br />3:4. от което, като прочитате, може да разберете моето проумяване в Христовата тайна)<br />3:5. която в други поколения не биде известна на човешкия род, както сега чрез Духа се откри на Неговите свети апостоли и пророци,<br />3:6. а именно, че езичниците са сънаследници, като съставляват едно тяло, и са съпричасници на [Неговото] обещание в Христа Исуса чрез благовестието,<br />3:7. на което станах служител според Божията благодат, - дар, който ми е дадeн по дейстието на Неговата сила.<br />3:8. На мене, най-нищожния от всички светии, се даде тая благодат, да благовестя между езичниците неизследимото Христово богатство;<br />3:9. и да осветлявам всичките в наредбата относно тайната, която от векове е била скрита у Бога, създателя на всичко,<br />3:10. тъй щото на небесните началства и власти да стане позната сега чрез църквата многообразната премъдрост на Бога,<br />3:11. според превечното намерение, което Той изработи в Христа Исуса нашия Господ;<br />3:12. в Когото имаме своето дръзновение и достъп с увереност чрез вяра в Него;<br />3:13. за която причина ви моля да се не обезсърчавате от моите изпитни за вас, тъй като те са за вас слава, -<br />3:14. затова, прекланям коленете си пред Отца [на нашия Господ Исус Христос],<br />3:15. от Когото носи името всеки род на небесата и на земята,<br />3:16. да ви даде според богатствата на славата Си, да се утвърдите здраво чрез Неговия Дух във вътрешния човек,<br />3:17. чрез вяра да се всели Христос във вашите сърца, тъй че закоренени и основани в любовта<br />3:18. да бъдете силни, да разберете заедно с всичките светии, що е широчината и дължината, височината и дълбочината,<br />3:19. и да повикате Христовата любов, която никое знание не може да обгърне, за да се изпълните в цялата Божия пълнота.<br />3:20. А на Този, Който, според действуващата в нас сила, може да направи несравнено повече, отколкото искаме или мислим,<br />3:21. на Него да бъде слава в църквата и в Христа Исуса във всичките родове от века до века. Амин.<br />

<br />- 4 -<br /><br />
4:1. И тъй, аз, затворник за Господа, моля ви да се обхождате достойно на званието, към което бяхте призовани,<br />4:2. със съвършено смирение и кротост, с дълготърпение, като си претърпявате един друг с любов,<br />4:3. и се стараете в свръзката на мира да упазите единството в Духа.<br />4:4. Има едно тяло и един Дух, както и бяхте призовани към една надежда на званието ви:<br />4:5. един Господ, една вяра, едно кръщение<br />4:6. един Бог и Отец на всички, Който е над всички, чрез всички и във всички.<br />4:7. А на всеки от нас се даде благодат според мярката на това, което Христос ни е дал<br />4:8. Затова казва: - "Като възлезе на високо, плени плен И даде дарове на човеците"<br />4:9. (А това "възлезе" що друго значи, освен че бе и [по-напред] слязъл в местата по-долни от земята.<br />4:10. Тоя, Който е слязъл е същият, Който и възлезе по-горе от всичките небеса, за да изпълни всичко).<br />4:11. И Той даде едни да бъдат апостоли, други пророци, други пък благовестители, а други пастири и учители,<br />4:12. за делото на служението, за назиданието на Христовото тяло, с цел да се усъвършенствуват светиите;<br />4:13. докле всички достигнем в единството на вярата и на познаването на Божия Син в пълнолетно мъжество, в мярката на ръста на Христовата пълнота;<br />4:14. за да не бъдем вече деца, блъскани и завличани от всеки вятър на учение, чрез човешките заблуди, в лукавство, по измамителни хитрости;<br />4:15. но, действуващи истинно в любов, да порастнем по всичко в Него, Който е главата, Христос,<br />4:16. от Когото цялото тяло, сглобявано и свързано чрез доставяното от всеки става, според съразмерното действие на всяка една част, изработва растенето на тялото за своето назидание в любовта.<br />4:17. Прочее, това казвам и заявявам в Господа, да не се обхождате вече, както се обхождат и езичниците, по своя суетен ум,<br />4:18. помрачени в разума, и странни на живота от Бога поради невежеството, което е в тях, и поради закоравяването на сърцето им;<br />4:19. които, изгубили чувство, са се предали на сладострастие, да вършат ненаситно всякаква нечистота.<br />4:20. Но вие не сте така познали Христа;<br />4:21. понеже сте чули, и сте научили от Него, (както е истината в Исуса),<br />4:22. да съблечете, според предишното си поведение, стария човек, който тлее по измамителните страсти,<br />4:23. да се обновите в духа на своя ум,<br />4:24. и да се облечете в новия човек, създаден по образа на Бога в правда и светост на истината.<br />4:25. Затова, като отхвърлите лъжата, говорете всеки с ближния си истина; защото сме части един на друг.<br />4:26. Гневете се, но без да съгрешавате; слънцето да не залезе в разгневяването ви;<br />4:27. нито давайте място на дявола.<br />4:28. Който е крал, да не краде вече, а по-добре да се труди, като върши с ръцете си нещо полезно, за да има да отделя и на този, който има нужда<br />4:29. Никаква гнила дума да не излиза от устата ви, но онова, което е добро, за назидание според нуждата, за да принесе благодат на тия, които слушат;<br />4:30. и не оскърбявайте Светия Божий Дух, в когото сте запечатани за деня на изкуплението,<br />4:31. всякакво огорчение, ярост, гняв, вик и хула, заедно с всяка злоба да се махне от вас;<br />4:32. а бивайте един към друг благи, милосърдни; прощавайте си един на друг, както и Бог в Христа е простил на вас.<br />

<br />- 5 -<br /><br />
5:1. И тъй, бивайте подражатели на Бога, като възлюбени чада;<br />5:2. и ходете в любов, както и Христос ви възлюби и предаде Себе Си за нас принос и жертва на Бога за благоуханна миризма.<br />5:3. А блудство и всякаква нечистота или сребролюбие да не се даже споменават между вас, както прилича на светии;<br />5:4. нито срамотии или празни приказки, нито подигравки, които са неприлични неща, но по-добре благодарение.<br />5:5. Защото добре знаете това, че никой блудник, или нечист, или сребролюбец, (който е идолопоклонник), няма наследство в царството на Христа и Бога.<br />5:6. Никой да ви не мами с празни думи; понеже поради тия неща иде Божият гняв върху синовете на непокорството.<br />5:7. И тъй, не бивайте съучастници на тях.<br />5:8. Тъй като някога си бяхте тъмнина, а сега сте светлина в Господа, одхождайте се като чада на светлината;<br />5:9. (защото плодът на светлината се състои във всичко що е благо, право и истинно).<br />5:10. Опитвайте, що е благоугодно на Господа;<br />5:11. и не участвувайте в безплодни дела на тъмнината, а по-добре ги изобличавайте;<br />5:12. защото това, което скришом вършат непокорните, срамно е и да се говори.<br />5:13. А всичко, което се изобличава, става явно чрез светлината; понеже всяко нещо, което става явно е осветено.<br />5:14. Затова казва: Стани, ти, който спиш, И възкресни от мъртвите, И ще те осветли Христос.<br />5:15. И тъй, внимавайте добре как се обхождате, не като глупави, но като мъдри,<br />5:16. като изкупвате благовремието, защото дните са лоши.<br />5:17. Затова не бивайте неомислени, но проумявайте, що е Господната воля.<br />5:18. И не се опивайте с вино, следствието от което е разврат, но напълняйте се с Духа;<br />5:19. и разговаряйте се със псалми и химни и духовни песни, като пеете и възпявате Господа в сърцето си,<br />5:20. и като винаги благодарите за всичко на Бога и Отца в името на нашия Господ Исус Христос,<br />5:21. като се подчинявате един на друг в страх от Христа.<br />5:22. Жени, подчинявайте се на своите мъже, като длъжност към Господа;<br />5:23. защото мъжът е глава на жената, както и Христос е глава на църквата (като само Той е спасител на тялото).<br />5:24. Но както църквата се подчинява на Христа, така и жените нека се подчиняват във всичко на своите мъже.<br />5:25. Мъже, любете жените си както и Христос възлюби църквата и предаде Себе Си за нея,<br />5:26. за да я освети, като я е очистил с водно омиване чрез словото,<br />5:27. за да й представи на Себе Си църква славна, без петно, или бръчка, или друго такова нещо, но да бъде света и непорочна.<br />5:28. Така са длъжни и мъжете да любят жените си, както своите тела. Който люби жена си, себе си люби.<br />5:29. Защото никой никога не е намразил своето тяло, но го храни и се грижи за него, както и Христос за църквата;<br />5:30. понеже сме части на Неговото тяло [от Неговата плът и от Неговите кости].<br />5:31. "Затова ще остави човек баща си и майка си, и ще се привърже към жена си и двамата ще станат една плът".<br />5:32. Тая тайна е голяма; но аз говоря това за Христа и за църквата;<br />5:33. Но и вие, всеки до един, да люби своята жена, както себе си; а жената да се бои от мъжа си.<br />

<br />- 6 -<br /><br />
6:1. Деца, покорявайте се на родителите си в Господа;<br />6:2. "Почитай баща си и майка си", (което е първата заповед с обещание),<br />6:3. "за да ти бъде добре и да живееш много години на земята".<br />6:4. И вие, бащи, не дразнете децата си, но възпитавайте ги в учение и наставление Господне.<br />6:5. Слуги, покорявайте се на господарите си по плът със страх и трепет в простотата на сърцето си, като към Христа.<br />6:6. Не работете само пред очи като човекоугодници, но като Христови слуги изпълнявайте от душа Божията воля;<br />6:7. и слугувайте с добра воля като на Господа, а не на човеци;<br />6:8. понеже знаете, че всеки слуга или свободен, ще получи от Господа същото добро каквото върши.<br />6:9. И вие, господари, струвайте същото на тях, като се въздържате от заплашването; понеже знаете, че и на тях и на вас има Господар на небесата, у когото няма лицеприятие.<br />6:10. Най-после, заяквайте в Господа и в силата на Неговото могъщество.<br />6:11. Облечете се в Божието всеоръжие, за да можете да устоите срещу хитростите на дявола.<br />6:12. Защото нашата борба не е срещу кръв и плът, но срещу началствата, срещу властите, срещу духовните сили на нечестието в небесните места.<br />6:13. Затова вземете Божието всеоръжие, за да можете да противостоите в злия ден, и, като надвиете на всичко, да устоите.<br />6:14. Стойте, прочее, препасани с истина през кръста си и облечени в правдата за бронен нагръдник,<br />6:15. и с нозете си обути с готовност чрез благовестието на мира.<br />6:16. А освен всичко това, вземете вярата за щит, с който ще можете да угасите всичките огнени стрели на нечестивия;<br />6:17. вземете тоже за шлем спасението и меча на Духа, който е Божието слово;<br />6:18. молещи се в Духа на всяко време с всякаква молитва и молба, бидейки бодри в това с неуморно постоянство и моление за всичките светии,<br />6:19. и за мене, да ми се даде израз да отворя устата си, за да оповестя дръзновенно тайната на благовестието,<br />6:20. за което съм посланник в окови, да говоря за него с дръзновение, както прилича да говоря.<br />6:21. Но, за да знайте и вие за моите работи, и как съм, всичко ще ви каже Тихик, любезният брат и верен в Господа служител;<br />6:22. когото пратих до вас нарочно за това, да узнаете нашето състояние, и той да утеши сърцата ви.<br />6:23. Мир на братята, и любов с вяра, от Бога Отца и Господа Исуса Христа.<br />6:24. Благодат да бъде с всички, които исрено любят нашия Господ Исус Христос. [Амин]<br />