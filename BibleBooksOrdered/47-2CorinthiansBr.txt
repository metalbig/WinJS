- 2 Коринтяни -<br />
<br />
<br />- 1 -<br /><br />
1:1. Павел, с Божията воля апостол Исус Христос, и брат Тимотей, до Божията църква, която е в Коринт, и до всички светии, които са по цяла Ахаия:<br />1:2. Благодат и мир да бъде на вас от Бога, нашия Отец и Господа Исуса Христа.<br />1:3. Благословен Бог и Отец на нашия Господ Исус Христос, Отец на милостивите и Бог на всяка утеха.<br />1:4. Който ни утешава във всяка наша скръб, за да можем и ние да утешаваме тия, които се намират в каквато и да била скръб, с утехата, с която и ние се утешаваме от Бога.<br />1:5. Защото, както изобилват в нас Христовите страдания, така и нашата утеха изобилва чрез Христа.<br />1:6. Но, ако ни наскърбяват, това е за ваша утеха и спасение, или ако ни утешават, това е за вашата утеха [и спасение], която действува да устоявате в същите страдания, които понасяме и ние.<br />1:7. И надеждата ни за вас е твърда; понеже знаем, че, както сте участници в страданията, така сте и в утехата.<br />1:8. Защото желаем да знаете, братя, за скръбта, която ни сполетя в Азия, че се отеготихме чрезмерно вън от силата си, така щото отчаяхме се дори за живота си:<br />1:9. даже ние сами счетохме, че бяхме приели смъртна присъда в себе си, - за да не уповаваме на себе си, но на Бога, Който възкресява мъртвите.<br />1:10. И Той ни избави от толкоз близка смърт, и още избавя, и надяваме се на Него, че пак ще ни избави,<br />1:11. като ни съдействувате вие чрез молитва, тъй щото, поради стореното на нас чрез мнозина добро, да благодарят мнозина за нас.<br />1:12. Защото нашата похвала е тая, свидетелството на нашата съвест, че ние живяхме на света, а най-много между вас, със светост и искреност пред Бога, не са плътска мъдрост, а са Божия благодат.<br />1:13. Защото не ви пишем друго освен това, което четете и даже признавате и което надявам се че и до край ще признавате,<br />1:14. (както и отчасти ни признахте), че сме похвала за вас, както и вие за нас, в деня на нашия Господ Исус.<br />1:15. С тая увереност възнамерявам да дойда първо при вас, за да имате двояка полза,<br />1:16. като през вас мина за Македония; а от Македония да дойда пак при вас, и тогава вие да ме изпратите за Юдея.<br />1:17. Добре, когато имах това намерение, лекоумно ли съм постъпил? или намерението ми е било плътско намерение, та да казвам и: Да, да, и: Не, не?<br />1:18. Заради Божията вярност, проповядването ми към вас не е било Да и Не?<br />1:19. Защото Божият Син, Исус Христос, Който биде проповядван помежду ви от нас, (от мене, Сила и Тимотея), не стана Да и Не но в него стана Да;<br />1:20. понеже в Него е Да за всичките Божи обещания, колкото и много да са; затова и чрез Него е Амин, за Божията слава чрез нас.<br />1:21. А тоя, който ни утвърждава заедно с вас в Христа, и Който ни е помазал, е Бог,<br />1:22. Който ни е запечатил, и е дал в сърдцата ни Духа в залог.<br />1:23. Но аз призовавам Бог за свидетел на моята душа, че за да ви пощадя, въздържах се да дойда в Коринт;<br />1:24. защото не господаруваме над вярата ви, но сме помощници на радостта ви; понеже, колкото за вярата, вие стоите твърди.<br />

<br />- 2 -<br /><br />
2:1. Обаче това реших, заради себе си, да не дохождам при вас със скръб.<br />2:2. Защото, ако аз ви наскърбявам, то кой ще развесели мене, ако не тоя, който е бил наскърбен от мене?<br />2:3. И това писах нарочно, да не би кога дойда да бъда наскърбен от ония, които би трябвало да ме зарадват, като имам уверение във всички ви, че моята радост е радост на всички ви.<br />2:4. Защото от голяма скръб и сърдечна тъга ви писах с много сълзи, не за да се наскърбите, а за да познаете любовта, която питая особено към вас.<br />2:5. Но ако някой ме е наскърбил, не е наскърбил само мене, но всички ви отчасти (да не кажа премного).<br />2:6. За такъв един доста е наказанието, което му е било наложено от повечето от вас;<br />2:7. така че сега вече *(Гръцки: Напротив.) вие трябва по-добре да му простите и да го утешите, да не би такъв да бъде погълнат от чрезмерна скръб.<br />2:8. Затова ви моля да го уверите в любовта си към него.<br />2:9. Понеже затова и писах, за да ви позная чрез опит, дали сте послушни във всичко.<br />2:10. А комуто вие прощавате нещо, прощавам и аз; защото, ако съм и простил нещо, простих го заради вас пред Христа,<br />2:11. да не би сатана да използува случая против нас; защото ние знаем неговите замисли.<br />2:12. А когато дойдох в Троада да проповядвам Христовото благовестие, и когато ми се отвори врата в Господното дело,<br />2:13. духът ми не се успокои, понеже не намерих брат си Тита, а, като се простих с тях, отпътувах за Македония.<br />2:14. Но благодарение Богу, Който винаги ни води в победително шествие в Христа, и на всяко място изявява чрез нас благоуханието на познанието на Него.<br />2:15. Защото пред Бог ние сме Христово благоухание за тия, които се спасяват, и за ония, които погиват.<br />2:16. На едните сме смъртоносно ухание, което докарва смърт, а на другите животворно ухание, което докарва живот. И за това дело кой е способен?<br />2:17. Ние сме, защото не сме като мнозина, които изопачават Божието слово, но говорим искрено в Христа, като от Бога, пред Бога.<br />

<br />- 3 -<br /><br />3:1. Пак ли започваме да се препоръчваме? Или имаме нужда, както някои, от препоръчителни писма до вас или от вас?<br />3:2. Вие сте нашето писмо, написано в сърдцата ни, узнавано и прочитано от всичките човеци;<br />3:3. и явявате се, че сте Христово писмо, произлязло чрез нашето служение, написано, не с мастило, но с Духа на живия Бог, не на плочи от камък, но на плочи от плът - на сърдцето.<br />3:4. Такава увереност имаме спрямо Бога чрез Христа.<br />3:5. Не че сме способни от само себе си да съдим за нещо като от нас си; но нашата способност е от Бога,<br />3:6. Който ни направи способни като служители на един нов завет, - не на буквата, но на духа; защото буквата убива, а духът оживотворява.<br />3:7. Но, ако служението на онова, което докарва смърт, написано с букви, издълбани на камък, стана с такава слава, щото израилтяните не можеха да гледат Моисея в лице, поради блясъка на лицето му, който впрочем преминаваше,<br />3:8. как не ще бъде служението на духа с по-голяма слава?<br />3:9. Защото, ако служението на онова, което докарва осъждане, стана със слава, служението на онова, което докарва правда, го надминава много повече в слава.<br />3:10. (И наистина, онова, което е било прославено, изгуби славата си в това отношение, поради славата, която превъзхожда).<br />3:11. Защото, ако това, което преминаваше, бе със слава, то много по-славно е трайното.<br />3:12. И тъй, като имаме такава надежда, говорим с голяма откровеност,<br />3:13. и не сме като Моисея, който туряше покривало на лицето си, за да не могат израилтяните да гледат изчезването на това, което преминаваше.<br />3:14. Но техните умове бяха заслепени; защото и до днес, когато прочитат Стария завет, същото покривало остава, като не им е открито, че тоя завет преминава в Христа.<br />3:15. А и до днес, при прочитането на Моисея, покривало лежи на сърдцето им,<br />3:16. но когато Израил се обърне към Господа, покривалото ще се снеме.<br />3:17. А Господ е Духът; и гдето е Господният Дух, там е свобода.<br />3:18. А ние всички, с открито лице, като в огледало, гледайки Господната слава, се преобразяваме в същия образ, от слава в слава, както от Духа Господен.<br />

<br />- 4 -<br /><br />4:1. Затуй, като имаме това служение, както и придобихме милост, не се обезсърдчаваме;<br />4:2. но се отрекохме от тайни и срамотни дела, и не постъпваме лукаво, нито изопачаваме Божието слово, но, като изявяваме истината, препоръчваме себе си на съвестта на всеки човек пред Бога.<br />4:3. Но ако благовестието, което проповядваме, е покрито, то е покрито за тия, които погиват, -<br />4:4. за тия, невярващите, чийто ум богът на този свят е заслепил, за да ги не озари светлината от славното благовестие на Христа, Който е образ на Бога.<br />4:5. (Защото ние не проповядваме себе си, но Христа Исуса като Господ, а себе си като ваши слуги заради Исуса).<br />4:6. Понеже Бог, Който е казал на светлината да изгрее из тъмнината, Той е, Който е огрял в сърдцата ни, за да се просвети света с познаването на Божията слава в лицето Исус Христово.<br />4:7. А ние имаме това съкровище в пръстни съдове, за да се види, че превъзходната сила е от Бога, а не от нас.<br />4:8. Угнетявани сме отвсякъде, но не сме утеснени; в недоумение сме, но не до отчаяние;<br />4:9. гонени сме, но не оставени; повалени сме, но не погубени.<br />4:10. Всякога носим на тялото си убиването на [Господа] Исуса, за да се яви на тялото ни и живота на Исуса.<br />4:11. Защото ние живите винаги сме предавани на смърт за Исуса, за да се яви и живота на Исуса в нашата смъртна плът.<br />4:12. Така щото смъртта действува в нас, а животът във вас.<br />4:13. А като имаме същият дух на вяра, според писаното: "Повярвах, за това и говорих", то и ние, понеже вярваме, затова и говорим;<br />4:14. понеже знаем, че Тоя, Който е възкресил Господа Исуса, ще възкреси и нас заедно с Исуса, и ще ни представи заедно с вас.<br />4:15. Защото всичко това е заради вас, тъй щото благодатта, увеличена чрез мнозината, които са я получили, да умножи благодарението, за Божията слава.<br />4:16. Затова ние не се обезсърдчаваме: но ако и да тлее външният наш човек, пак вътрешният всеки ден се подновява.<br />4:17. Защото нашата привременна лека скръб произвежда все повече и повече една вечна тежина на слава за нас,<br />4:18. които не гледаме на видимите, но на невидимите; защото видимите са временни, а невидимите вечни.<br />

<br />- 5 -<br /><br />5:1. Защото знаем, че ако се развали земният ни дом, телесната скиния, имаме от Бога здание на небесата, дом неръкотворен, вечен.<br />5:2. Понеже в тоя дом и стенем като ожидаме да се облечем с нашето небесно жилище,<br />5:3. стига само, облечени с него, да не се намерим голи.<br />5:4. Защото ние, които сме в тая телесна скиния, като обременени, стенем; не че желаем да се съблечем, но да се облечем още повече, за да бъде смъртното погълнато от живота.<br />5:5. А Бог е, Който ни е образувал нарочно за това, и ни е дал Духа в залог на това.<br />5:6. И тъй, понеже винаги се одързостяваме, като знаем, че, докато сме у дома в тялото, ние сме отстранени от Господа,<br />5:7. (защото с вярване ходим, а не с виждане).<br />5:8. - понеже, казвам, се одързостяваме, то предпочитаме да сме отстранени от тялото и да бъдем у дома при Господа.<br />5:9. Затова и ревностно се стараем, било у дома или отстранени, да бъдем угодни на Него.<br />5:10. Защото всички трябва да застанем открити пред Христовото съдилище, за да получи всеки според каквото е правил в тялото, било добро или зло.<br />5:11. И тъй, като съзнаваме, що е страхът от Господа, убеждаваме човеците; а на Бога сме познати, - надявам се още, че и на вашите съвести сме познати.<br />5:12. С това не препоръчваме себе си изново на вас, но ви даваме причини да се хвалите с нас, за да имате що да отговорите на ония, които се хвалят с това, което е на лице, а не с това, което е в сърдцето.<br />5:13. Защото, ако сме отишли до крайности, то е било за Бога; или ако сега умерено мъдруваме, то е заради вас.<br />5:14. Защото Христовата любов ни принуждава, като разсъждаваме така, че, понеже един е умрял за всичките, то всички са умрели;<br />5:15. и че Той умря за всички, за да не живеят вече живите за себе си, но за Този, Който за тях е умрял и възкръснал.<br />5:16. Затова, отсега нататък ние не познаваме никого по плът; ако и да сме познали Христа по плът, пак сега вече така Го не познаваме.<br />5:17. За туй, ако е някой в Христа, той е ново създание; старото премина; ето, [всичко] стана ново.<br />5:18. А всичко е от Бог, Който ни примири със Себе Си чрез [Исуса] Христа, и даде на нас да служим за примирение;<br />5:19. сиреч, че Бог в Христа примиряваше света със Себе Си, като не вменяваше на човеците прегрешенията им, и че повери на нас посланието на примирението.<br />5:20. И тъй от Христова страна сме посланици, като че Бог чрез нас умолява; молим ви от Христова страна, примирете се с Бога,<br />5:21. Който за нас направи грешен *(Гръцки: Грях ) Онзи, Който не е знаел грях, за да станем ние чрез Него праведни *(Гръцки: Правда ) пред Бога.<br />

<br />- 6 -<br /><br />6:1. И ние, като съдействуваме с Бога, тоже ви умоляваме да не приемате напраздно Божията благодат.<br />6:2. (Защото казва: - " В благоприятно време те послушах, И в спасителен ден ти помогнах"; ето, сега е благоприятно време, ето, сега е спасителен ден).<br />6:3. Ние в нищо не даваме никаква причина за съблазън, да не би да се злослови нашето служение;<br />6:4. но във всичко биваме одобрени, като божии служители, с голяма твърдост, в скърби, в нужди, в утеснения,<br />6:5. чрез бичувания, в затваряния, в смутове, в трудове, в неспане, в неядене,<br />6:6. с чистота, с благоразумие, с дълготърпение, с благост, със Светия Дух, с нелицемерна любов,<br />6:7. с говорене истината, с Божия сила, чрез оръжията на правдата в дясната ръка и в лявата;<br />6:8. всред слава и опозорение, всред укори и похвали; считани като измамници, но пак истинни;<br />6:9. като непознати, а пък добре познати; като на умиране, а, ето, живеем; като наказани, а не умъртвявани;<br />6:10. като наскърбени, а винаги радостни, като сиромаси, но обогатяваме мнозина; като че нищо нямаме, но притежаваме всичко.<br />6:11. О коринтяни, устата ни са отворени към вас, сърдцето ни се разшири.<br />6:12. Вам не е тясно в нас, но в сами вас е тясно нам.<br />6:13. И тъй, във вид на еднакво възмездие, (като на чада говоря), разширете и вие сърдцата си.<br />6:14. Не се впрягайте заедно с невярващите; защото какво общо имат правдата и беззаконието или какво общение има светлината с тъмнината?<br />6:15. и какво съгласие има Христос с Велиала? или какво съучастие има вярващия с невярващия?<br />6:16. и какво споразумение има Божият храм с идолите? Защото ние сме храм на живия Бог, както рече Бог: "Ще се заселя между тях и между тях ще ходя; ще им бъда Бог, и те ще Ми бъдат люде".<br />6:17. Затова - "Излезте изсред тях и отделете се", казва Господ, "И не се допирайте до нечисто"; и "Аз ще ви приема,<br />6:18. И ще ви бъда Отец, И вие ще Ми бъдете синове и дъщери", казва всемогъщият Господ.<br />

<br />- 7 -<br /><br />7:1. И тъй, възлюбени, като имаме тия обещания, нека очистим себе си от всяка плътска и духовна нечистота, като се усъвършенствуваме в светост със страх от Бога.<br />7:2. Сторете място в сърдцата си за нас; никого не сме онеправдали, никого не сме развратили, никого не сме изкористили.<br />7:3. Не казвам това за да ви осъдя; защото по-напред казах, че сте в сърдцата ни, така щото да бъдем заедно и като умрем и като живеем.<br />7:4. Голяма е моята увереност към вас, много се хваля с вас, напълно се утешавам; даже във всяка наша скръб радостта ми е преизобилна.<br />7:5. Защото откак дойдохме в Македония, плътта ни нямаше никакво спокойствие, но отвсякъде бяхме в утеснение: отвън борби, отвътре страхове.<br />7:6. Но Бог, Който утешава смирените, утеши ни с дохождането на Тита;<br />7:7. и не просто с дохождането му, но и поради утехата, с която вие го бяхте утешили, като ни извести копнежа ви, плача ви, ревността ви за мене; така щото още повече се зарадвах.<br />7:8. Защото, при все че ви наскърбих с посланието си, не се разкайвам; ако и да бях се поразкаял, когато видях, че онова писмо ви наскърби, макар за малко време.<br />7:9. Сега се радвам не за наскърбяването ви, но защото наскърбяването ви доведе до покаяние; понеже скърбяхте по Бога, та да се не повредите от нас в нищо.<br />7:10. Защото скръбта по Бога докарва спасително покаяние, което не причинява разкаяние; но светската скръб докарва смърт.<br />7:11. Защото, ето, това гдето се наскърбихте по Бога, какво усърдие породи във вас, какво себеочистване, какво негодувание, какъв страх, какво ожидане, каква ревност, какво мъздовъздаване! Във всичко вие показахте, че сте чисти в това нещо.<br />7:12. И тъй, ако и да ви писах това, не го писах заради обидника, нито заради обидения, но за да ви се яви пред Бога до колко имате усърдие спрямо нас.<br />7:13. Затова се утешихме; и в тая наша утеха още повече се зарадвахме поради радостта на Тита, за гдето вие всички сте успокоили духа му.<br />7:14. Защото, ако му съм се похвалил малко с вас, не се засрамих; но както всичко, що ви говорихме, беше истинно, така и похвалата ни с вас пред Тита излезе истинска.<br />7:15. И той още повече милее за вас, като си спомня послушността на всички ви, как сте го приели със страх и трепет.<br />7:16. Радвам се, че във всичко съм насърдчен за вас.<br />
<br />- 8 -<br /><br />
8:1. При това, братя, известявам ви Божията благодат, дадена на църквите в Македония,<br />8:2. че, макар и да търпят голямо утеснение, пак великата им радост и дълбоката им беднотия дадоха повод да преизобилва богатството на тяхната щедрост.<br />8:3. Защото свидетелствувам, че те дадоха доброволно според силата си, и даже вън от силата си,<br />8:4. като ни умоляваха с голямо настояване, относно това даване *(Гръцки: Относно благодатта) , дано да участвуват и те в служенето на светиите.<br />8:5. И те не само дадоха, както се надявахме, но първо предадоха себе си на Господа и , по Божията воля на нас;<br />8:6. така щото помолихме Тита да довърши между вас и това благодеяние, както го беше и започнал.<br />8:7. И тъй, както изобилвате във всяко нещо, - във вяра, в говорене, в знание, в пълно усърдие и в любов към нас, - така да преизобилвате и в това благодеяние.<br />8:8. Не казвам това като по заповед, но за да опитам искреността на вашата любов чрез усърдието на другите.<br />8:9. Защото знаете благодатта на нашия Господ Исус Христос, че, богат като бе, за вас стана сиромах, за да се обогатите вие чрез Неговата сиромашия.<br />8:10. А относно това нещо аз давам тоя съвет, че така да го направите е полезно за вас, които лани бяхте първи не само да го правите, но и да желаете да го направите.<br />8:11. А сега го свършете и на дело, така щото както сте били усърдни в желанието, така да бъдете и в доизкарването, според каквото имате.<br />8:12. Защото, ако има усърдие, то е прието според колкото има човек, а не според колкото няма.<br />8:13. Понеже не искам други да бъдат облекчени, а вие утеснени;<br />8:14. но да има равенство, така щото вашето сегашно изобилие да запълни тяхната оскъдност, та и тяхното изобилие да послужи на вашата оскъдност; така щото да има равенство,<br />8:15. според както е писано: "Който беше събрал много, нямаше излишък; и който беше събрал малко, не му беше оскъдно".<br />8:16. А благодарение на Бога, Който туря в сърдцето на Тита същото усърдие за вас, което имаме и ние;<br />8:17. защото наистина прие молбата ни, а при това, като беше сам много усърден, тръгна към вас самоволно.<br />8:18. Пратихме с него и брата, чиято похвала в делотона благовестието е известна във всичките църкви;<br />8:19. и не само това, но още беше избран от църквите да пътува с нас за делото на това благодеяние, на което служим за славата на Господа, и за да се покаже нашето усърдие,<br />8:20. като избягваме това, - някой да ни упрекне относно тоя щедър подарък, който е поверен на нашето служение;<br />8:21. понеже се грижим за това, което е честно, не само пред Господа, но и пред човеците.<br />8:22. Пратихме с тях и другия ни брат, чието усърдие много пъти и в много неща сме опитали, и който сега е много по усърден поради голямото му към вас доверие.<br />8:23. Колкото за Тита, той е мой другар и съработник между вас; а колкото за нашите братя, те са пратеници на църквите, те са слава на Христа.<br />8:24. Покажете им, прочее, пред църквите доказателство на вашата любов и на справедливостта на нашата похвала с вас.<br />

<br />- 9 -<br /><br />
9:1. А за даване помощ на светиите излишно е да ви пиша,<br />9:2. понеже зная вашето усърдие, за което се хваля с вас пред македонците, че Ахаия още от лани е приготвена; и вашата ревност е подбудила по-голямата част от тях.<br />9:3. А пратих братята, да не би да излезе праздна моята похвала с вас в това отношение, та да бъдете, както казвах, приготвени;<br />9:4. да не би, ако дойдат с мене македонци, та ви намерят неприготвени, да се посрамим ние, да не кажа вие, в тая наша увереност.<br />9:5. И тъй, намерих за нуждно да помоля братята да идат по-напред при вас и да приготвят предварително вашата по-отрано обещана милостиня, за да бъде готова като милостиня, а не като изнудване.<br />9:6. А това казвам, че който сее оскъдно, оскъдно ще и да пожъне; а който сее щедро, щедро ще и да пожъне.<br />9:7. Всеки да дава според както е решил в сърдцето си, без да се скъпи, и не от принуждение; защото Бог обича онзи, който дава на драго сърдце.<br />9:8. А Бог е силен да преумножи на вас всякакво благо, така щото, като имате всякога и във всичко това, което е достатъчно във всяко отношение, да изобилвате във всяко добро дело;<br />9:9. както е писано: - "Разпръсна щедро, даде на сиромасите, Правдата му трае до века".<br />9:10. А Тоя, Който дава семе на сеяча и хляб за храна, ще даде и ще умножи вашето семе за сеене, и ще прави да изобилват плодовете на вашата правда,<br />9:11. та да бъдете във всяко отношение богати във всякаква щедрост, която чрез вашето служение произвежда благодарение на Бога.<br />9:12. Защото извършването на това служение не само запълва нуждите на светиите, но и чрез многото благодарения се излива и пред Бога;<br />9:13. понеже те славят Бога поради доказателството, което това служение дава за вашата послушност на Христовото благовестие, което изповядвате, и за щедростта на вашето общение към тях и към всички.<br />9:14. А и те, с молитви за вас, копнеят за вас поради дадената вам изобилна Божия благодат.<br />9:15. Благодарение Богу за Неговия неизказан дар!<br />

<br />- 10 -<br /><br />
10:1. И сам аз, Павел, ви моля поради Христовата кротост и нежност, аз, който съм смирен когато съм между вас, а когато отсътствувам ставам смел към вас, -<br />10:2. моля ви се, когато съм при вас да се не принудя да употребя смелост с оная увереност, с която мисля да се одързостя против някои, които разчитат, че ние плътски се обхождаме.<br />10:3. Защото, ако и да живеем в плът, по плът не воюваме.<br />10:4. Защото оръжията, с които воюваме, не са плътски, но пред Бога са силни за събаряне на крепости.<br />10:5. Понеже събаряме помисли и всичко, което се издига високо против познанието на Бога, и пленяваме всеки разум да се покорява на Христа.<br />10:6. И готови сме да накажем всяко непослушание, щом стане пълно вашето послушание.<br />10:7. Вие гледате на външното. Ако някой е уверен в себе си, че е Христов, то нека размисли още веднаж в себе си, че, както той е Христов, така и ние сме Христови.<br />10:8. Защото, ако бих се и нещо повечко похвалил с нашата власт, която Господ даде за назиданието ви, а не за разорението ви, не бих се засрамил.<br />10:9. Обаче нека се не покажа, че желая да ви заплашвам с посланията си.<br />10:10. Понеже, казват някои, посланията му са строги и силни, но личното му присъствие е слабо и говоренето нищожно.<br />10:11. Такъв нека има предвид това, че, каквито сме на думи в посланията си, когато сме далеч от вас, такива сме и на дело, когато сме при вас.<br />10:12. Защото не смеем да считаме или сравняваме себе си с някои от ония, които препоръчват сами себе си; но те, като мерят себе си със себе си, и като сравняват себе си със себе си, не постъпват разумно.<br />10:13. А ние няма да се похвалим с това, което е вън от мярката ни, но според мярката на областта, която Бог ни е определил, като мярка, която да достигне дори до вас.<br />10:14. Защото ние не се простираме чрезмерно, като че ли не сме достигнали до вас; защото ние първи достигнахме до вас с Христовото благовестие.<br />10:15. И не се хвалим с това, което е вън от мярката ни, тоест, с чужди трудове, но имаме надежда, че с растенето на вярата ви, ние ще имаме по-голяма област за работа между вас, и то премного,<br />10:16. така щото да проповядваме благовестието и от вас по-нататък, а не да се хвалим с готовото в чужда област.<br />10:17. А който се хвали, с Господа да се хвали.<br />10:18. Защото не е одобрен тоя, който сам себе си препоръчва, но тоя, когото Господ препоръчва.<br />

<br />- 11 -<br /><br />
11:1. Дано бихте потърпели малко моето безумие; да! потърпете ме,<br />11:2. защото ревнувам за вас с божествена ревност, понеже ви сгодих с един мъж, да ви представя като чиста девица на Христа.<br />11:3. Но боя се да не би, както змията измами Ева с хитростта си, да се разврати умът ви и отпадне от простотата и чистотата, която дължите на Христа.<br />11:4. Защото, ако дойде някой и ви проповядва друг Исус, когото ние не сме проповядвали, или ако получите друг дух, когото не сте получили, или друго благовестие, което не сте приели, вие лесно го търпите.<br />11:5. Обаче мисля, че аз не съм в нищо по-долен от тия превъзходни апостоли!<br />11:6. А пък, ако и да съм в говоренето прост, в знанието не съм; дори ние по всякакъв начин сме ви показали това във всичко.<br />11:7. Грях ли съм сторил, като смирявах себе си, за да се издигнете вие, понеже ви проповядвах Божието благовестие даром?<br />11:8. Други църкви обрах, като вземах заплата от тях, за да служа на вас;<br />11:9. а когато бях при вас и изпаднах в нужда, не отегчих никого, защото братята, които дойдоха от Македония, задоволиха нуждата ми. Така във всичко се пазих, и ще се пазя, да не ви отегча.<br />11:10. Заради Христовата истинност, която е и в мене, никой няма да ми отнеме тая похвала в ахайските места.<br />11:11. Защо? Защото ви не обичам ли? Знае Бог!<br />11:12. А каквото правя, това и ще правя, за да отсека причината на тия, които търсят причина против мене, та относно това, с което те се хвалят, да се намерят също такива, каквито сме и ние.<br />11:13. Защото такива човеци са лъжеапостоли, лукави работници, които се преправят на Христови апостоли.<br />11:14. И не е чудно; защото сам сатана се преправя на светъл ангел;<br />11:15. тъй че, не е голямо нещо, ако и неговите служители се преправят на служители на правдата. Но тяхната сетнина ще бъде според делата им.<br />11:16. Пак казвам, никой да не ме счита за безумен; иначе, приемете ме като безумен, та да се похваля и аз малко нещо.<br />11:17. (Това, което казвам, не го казвам по Господа, но като в безумие, в тая моя увереност на хваленето.<br />11:18. Тъй като мнозина се хвалят по плът, ще се похваля и аз).<br />11:19. Защото вие, като сте разумни, с готовност търпите безумните;<br />11:20. понеже търпите, ако някой ви заробва, ако ви изпояжда, ако ви обира, ако се превъзнася, ако ви бие по лицето.<br />11:21. За свое унижение го казвам, като че ли сме били слаби; но с каквото се осмелява някой да се хвали, (в безумие говоря), осмелявам се и аз.<br />11:22. Евреи ли са? И аз съм; израилтяни ли са? И аз съм; Авраамово потомство ли са? И аз съм;<br />11:23. служители Христови ли са? (в безумие говоря), аз повече: бил съм в повече трудове, в тъмници още повече, в бичувания чрезмерно, много пъти и на смърт.<br />11:24. Пет пъти юдеите ми удариха по четиридесет удара без един;<br />11:25. три пъти бях бит с тояги, веднъж ме биха с камъни, три пъти съм претърпял корабокрушение, една нощ и един ден съм бил по морските дълбочини.<br />11:26. Много пъти съм бил и в пътешествия; в опасност от реки, в опасност от разбойници, в опасност от съотечественици, в опасност от езичници, в опасност в град, в опасност в пустиня, в опасност по море, в опасност между лъжебратя;<br />11:27. в труд и в мъка, много пъти в неспане, в глад и жажда, много пъти в неядене, в студ и в голота;<br />11:28. и, освен другите неща, които не споменавам, има и това, което тежи върху мене всеки ден, грижата за всичките църкви.<br />11:29. Кой изнемощява, без да изнемощявам и аз? Кой се съблазнява без да се разпалям аз?<br />11:30. Ако трябва да се хваля, ще се похваля с това, което се отнася до немощта ми.<br />11:31. Бог и Отец на Господа Исуса [Христа], Който е благословен до века, знае, че не лъжа.<br />11:32. (В Дамаск областният управител на цар Арета тури стража в град Дамаск за да ме улови;<br />11:33. и през прозорец по стената ме спуснаха с кош, та избягах от ръцете му).<br />

<br />- 12 -<br /><br />
12:1. Принуден съм да се хваля, при все че не е за полза; но сега ще дойда до видения и откровения от Господа.<br />12:2. Познавам един човек в Христа, който, преди четиридесет години, (в тялото ли, не зная, вън от тялото ли, не зная, Бог знае), бе занесен до третото небе.<br />12:3. И такъв човек, познавам, (в тялото ли, без тялото ли, не зная; Бог знае),<br />12:4. който бе занесен в рая, и чу неизразими думи, които на човека не е позволено да изговори.<br />12:5. С такъв човек ще се похваля; а със себе си няма да се похваля; освен с немощите си.<br />12:6. (Защото, даже ако поискам да се похваля за други неща, не ще бъда безумен, понеже ще говоря истината; но въздържам се, да не би някой да помисли за мене повече от каквото вижда, че съм или каквото чува от мене).<br />12:7. А за да се не превъзнасям поради премногото откровения, даде ми се трън ( Или: Мъченически кол. ) в плътта, пратеник от сатана да ме мъчи, та да се не превъзнасям.<br />12:8. Затова три пъти се молих на Господа да се отмахне от мене;<br />12:9. и Той ми рече: Доволно ти е Моята благодат; защото силата Ми в немощ се показва съвършена. И тъй, с преголяма радост по-добре ще се похваля с немощите си, за да почива на мене Христовата сила.<br />12:10. Затова намирам удоволствие в немощи, в укори, в лишения, в гонения, в притеснения за Христа; защото, когато съм немощен, тогава съм силен.<br />12:11. Станах безумен. Вие ме принудихте, защото вие трябваше да ме препоръчвате, понеже не съм бил по-долен от тия превъзходни апостоли, ако и да не съм нищо.<br />12:12. Наистина, признаците на апостолите се показаха между вас с пълно търпение, чрез знамения, чудеса и велики дела.<br />12:13. Защото в какво бяхте поставени по-долу от другите църкви, освен в това, гдето сам аз не ви отегчих? Простете ми тая неправда!<br />12:14. Ето, готов съм да дойда при вас трети път и няма да ви отегча, защото не искам вашето, но вас; понеже чадата не са длъжни да събират имот за родителите, но родителите за чадата.<br />12:15. А пък аз с преголяма радост ще иждивя и цял ще се иждивя за душите ви. Ако аз ви обичам повeче, вие по-малко ли ще ме обичате?<br />12:16. Но, нека е тъй, че аз не съм ви отегчил, обаче като хитър съм ви уловил с измама.<br />12:17. Изкорестих ли ви аз чрез някои от ония, които изпратих до вас?<br />12:18. Помолих Тита да отиде при вас, и с него пратих брата. Тит ли припечели нещо от вас? Не със същия ли дух се обхождаме? Не в същите ли стъпки?<br />12:19. Още ли мислите, че ние се възхищаваме пред вас? Не, пред Бога говорим това в Христа, и то всичко, любезни мои, за ваше назидание.<br />12:20. Защото се боя да не би, като дойда, да ви намеря не каквито ви желая, и аз да се намеря за вас не какъвто ме желаете, и да не би да има между вас раздор, завист, гняв, партизанства, одумвания, шушукания, големотвувания, безредици;<br />12:21. Да не би, когато дойда пак да ме смири моят Бог между вас, и да оплача мнозина, които отнапред са съгрешили, и са се покаяли за нечистотата, блудството и сладострастието, на които са се предавали.<br />

<br />- 13 -<br /><br />
13:1. Ето, трети път ида при вас. "От устата на двама или трима свидетели ще се потвърди всяка работа".<br />13:2. Както, когато бях при вас втори път, ви предупредих така и сега, когато не съм при вас, предупреждавам тия, които отнапред са съгрешили, и всички други, че, ако дойда пак, няма да пощадя.<br />13:3. тъй като търсите доказателство, че в мене говори Христос, Който спрямо вас не е немощен, но е силен между вас;<br />13:4. защото, при все че Той биде разпнат в немощ, но пак живее чрез Божията сила. И ние също сме немощни в Него, но ще сме живи с Него чрез Божията сила спрямо вас.<br />13:5. Изпитвайте себе си, дали сте във вярата; опитвайте себе си. Или за себе си не познавате ли че Христос е във вас, освен ако сте порицани;<br />13:6. А надявам се да познаете, че ние не сме порицани;<br />13:7. и моля Бога да не сторите никакво зло, - не за да се покажем ние одобрени, но за да струвате вие това, което е честно, ако и да бъдем ние порицани.<br />13:8. Защото не можем да вършим нищо против истината но за истината можем.<br />13:9. Понеже се радваме, когато ние сме немощни, а вие сте силни; и за това се молим - за вашето усъвършенствуване.<br />13:10. Затуй, като отсъствувам, пиша това, та когато съм при вас, да се не отнеса строго според властта, която ми е дал Господ за назидание, а не за събаряне.<br />13:11. Най-после, братя, здравейте. Усъвършенствувайте се, утешавайте се, бъдете единомислени, живейте в мир; и Бог на любовта и на мира ще бъде с вас.<br />13:12. Поздравете се един друг с света целувка.<br />13:13. Поздравяват ви всичките светии.<br />13:14. Благодатта на Господа Исуса Христа, и любовта на Бога и общението на Светия Дух да бъде с всички вас. (Aмин)<br />