<br />- Неемия -<br />
<br /><br />- 1 -<br /><br />
1:1. Историята на Неемия, Ахалиевия Син. В месец Хаслев, в двадесетата година, когато бяха в столицата Суса,<br />1:2. един от братята ми, Ананий, дойде от Юда, той и някои други: и попитах ги за избавените юдеи оцелели от плена, и за Ерусалим.<br />1:3. И те ми рекоха: Останалите, които оцеляха от плена в тамошната област, са в голямо тегло и укор; и стената на Ерусалим е съборена, и портите му са изгорени с огън.<br />1:4. А когато чух тия думи, седнах та плаках, и тъжах няколко дни; и постих и се молих пред небесния Бог, казвайки:<br />1:5. Моля Ти се, Господи, Боже небесни, велики и страшни Боже, Който пазиш завет и милост към тия, които Те любят и изпълняват Твоите заповеди,<br />1:6. дано бъде сега ухото Ти внимателно, и очите Ти отворени, за да слушаш, молитвата на Твоя слуга, която принасям сега пред Тебе ден и нощ за Твоите слуги израилтяните, и като изповядвам греховете на израилтяните, с които сме Ти съгрешили. И аз и бащиният ми дом сме съгрешили;<br />1:7. много се развратихме пред Тебе, и не опазихме заповедите, повеленията и съдбите, които Ти даде на слугата си Моисея.<br />1:8. Спомни си, моля Ти се, словото, което си заповядал на слугата Си Моисея като си рекъл: Ако престъпите, Аз ще ви разпръсна между племената;<br />1:9. но ако се обърнете към Мене, и пазите заповедите Ми и ги вършите, то даже ако има от вас изхвърлени до краищата на небесата, и от там ще ги събера, и ще ги доведа на мястото, което избрах за да настаня там името Си.<br />1:10. А тия са Твои слуги и Твои люде, които си избавил с голямата Си сила и с мощната Си ръка.<br />1:11. Моля Ти се, Господи, да бъде ухото Ти внимателно към молитвата на слугата Ти, и към молитвата на слугите Ти, които обичат да се боят от името Ти; и направи да благоуспее, моля Ти се, слугата Ти днес, и дай му да намери милост пред тоя човек. (Защото аз бях виночерпец на царя).<br />

<br />- 2 -<br /><br />
2:1. А в месец Нисан, в двадесетата година на цар Артаксеркса, като имаше вино пред него, аз взех виното та го дадох на царя. И като не бях изглеждал по-напред посърнал пред него,<br />2:2. затова царят ми рече: Защо е посърнало лицето ти, като не си болен? Това не е друго освен скръб на сърцето. Тогава се уплаших твърде много.<br />2:3. И рекох на царя: Да живее царят до века! как да не е посърнало лицето ми, когато градът, мястото на гробищата на бащите ми, е запустял, и портите му изгорени с огън.<br />2:4. Тогава царят ми каза: За какво правиш прошение? И помолих се на небесния Бог;<br />2:5. после рекох на царя: Ако е угодно на царя, и ако слугата ти е придобил твоето благоволение, изпрати ме в Юда, в града на гробищата на бащите ми, за да го съградя.<br />2:6. Царят пак ми рече (като седеше при него и царицата): Колко време ще се продължи пътешествието ти? и кога ще се върнеш? И угодно биде на царя да ме изпрати, като му определих срок.<br />2:7. Рекох още на царя: Ако е угодно на царя, нека ми се дадат, писма до областните управители отвъд реката, за да ме препращат докле стигна в Юда,<br />2:8. и писмо до пазителя на царското бранище Асаф, за да ми даде дървета да направя греди за вратите на крепостта при дома, и за градската стена, и за къщата, в която ще се настаня. И царят ми разреши всичко, понеже добрата ръка на моя Бог беше над мене.<br />2:9. И тъй, дойдох при областните управители отвъд реката та им дадох царските писма. (А царят бе пратил с мене военачалници и конници).<br />2:10. А когато аронецът Санавалат и слугата Товия, амонецът, чуха това, оскърбиха се твърде много за дето е дошъл човек да се застъпи за доброто на израилтяните.<br />2:11. Така дойдох в Ерусалим и седях там три дни.<br />2:12. Тогава станах през нощта, аз и неколцина други с мен, без да явя никому що беше турил моят Бог в сърцето ми да направя за Ерусалим; и друг добитък нямаше с мене освен добитъкът, на който яздех.<br />2:13. Излязох нощем през портата на долината та дойдох срещу извора на смока и до портата на бунището, та прегледах ерусалимските стени, как бяха съборени, и портите им изгорени с огън.<br />2:14. Сетне минах към портата на извора и към царския водоем; но нямаше място от гдето да мине добитъкът, който бе под мене.<br />2:15. Тогава възлязох нощем край потока та прегледах стената; после, като се обърнах, влязох през портата на долината та се върнах.<br />2:16. А по-видните мъже не знаеха где ходих или що сторих; и до тогава не бях явил това ни на юдеите, ни на свещениците, ни на благородните, ни на по-видните мъже, ни на другите, които вършеха работата.<br />2:17. Тогава им рекох: Вие виждате бедствието, в което се намираме, как Ерусалим е опустошен и портите му са изгорени с огън; елате, да съградим стената на Ерусалим, за да не бъдем вече за урок.<br />2:18. И разправих им как ръката на моя Бог беше добра над мене, още и за думите, които царят ми беше казал. И те рекоха: Да станем и да градим. Така засилиха ръцете си за добрата работа.<br />2:19. А аронецът Санавалат и слугата Товия, амонецът и арабинът Гисам, когато чуха това, присмяха ни се, презряха ни и думаха: Що е това, което правите? искате да се подигнете против царя ли?<br />2:20. А аз като им отговорих рекох им: Небесният Бог, Той ще ни направи да благоуспеем; затова ние, слугите Му, ще станем и ще градим. Вие, обаче, нямате дял, нито право, нито спомен в Ерусалим.<br />

<br />- 3 -<br /><br />
3:1. Тогава първосвещеникът Елиасив и братята му свещениците станаха та съградиха овчата порта; те я осветиха и поставиха вратите й, дори до кулата Мея я осветиха, до кулата Ананеил.<br />3:2. И до него градяха Ерихонските мъже. И до тях градеше Закхур, Имриевият син.<br />3:3. А рибната порта съградиха Сенаевите синове, които, като положиха гредите й, поставиха и вратите й, ключалките й и лостовете й.<br />3:4. До тях поправяше Меримот, син на Урия, Акосовият син. До него поправяше Месулам, син на Варахия, Месизавеиловият син. До него поправяше Садок, Ваанаевият син.<br />3:5. И до него поправяха текойците; но големците им не се впрегнаха в делото на своя Господ.<br />3:6. И старата порта поправиха Иодай, Фасеевият син и Месулам, Весодиевият син, който, като положиха гредите й, поставиха и вратите й, ключалките и лостовете й.<br />3:7. До тях гаваонецът Мелатия и меронотецът Ядон, мъже от Гаваон и от Масфа, поправяше до седалището на областния управител отсам реката.<br />3:8. До тях поправяше Озиил, Арахиевият син, един от златарите. До него поправяше Анания, един от аптекарите; и те укрепиха Ерусалим до широката стена.<br />3:9. До него поправяше Рафаия, Оровият син, началник на половината от Ерусалимския окръг.<br />3:10. До тях поправяше, срещу къщата си, Едаия, Арумафовият син. До него поправяше Хатус, Асаваниевият син.<br />3:11. А Мелхия, Харимовият син, и Асув, Фаат-моавовият син, поправяха друга част и кулата на пещите.<br />3:12. И до тях поправяше, заедно с дъщерите си, Селум, Алоисовият син, началник на половината от Ерусалимския окръг<br />3:13. Портата на долината поправиха Анун и жителите на Заноя, които, като я съградиха, поставиха и вратите й, ключалките й и лостовете й; поправиха и хиляда лакти от стената до портата на бунището.<br />3:14. А портата на бунището поправи Мелхия, Рихавовият син, началник на Вет-акаремския окръг; и той, като я съгради, постави и вратите й, ключалките й и лостовете й.<br />3:15. А портата на извора поправи Селун, Холозеевият син, началник на Масафския окръг, който като я съгради и покри, постави и вратите й, ключалките й и лостовете й; поправи и стената на силоамския водоем при царската градина, дори до стъпалата, които слизат от Давидовия град.<br />3:16. След него поправяше Неемия Азвуковият син, началник на половината от Вет-сурския окръг, до мястото срещу Давидовите гробища, и до направения водоем, и до къщата на силните мъже.<br />3:17. След него поправяха левитите начело с Реума, Ваниевият син. До него поправяше Асавия, началник на половината от Кеилския окръг, за своя окръг.<br />3:18. След него поправяха братята им, начело с Вавая, Инададовият син, началник на другата половина от Кеилския окръг.<br />3:19. До него, Есер, Исусовият син, началник на Масфа, поправяше друга част, срещу нагорнището към оръжейницата при ъгъла на стената.<br />3:20. След него Варух, Заваевият син, поправяше ревностно друга част, от ъгъла до вратата на къщата на първосвещеник Елиасива.<br />3:21. След него, Меримот, син на Урия, Акосовия син, поправяше друга част, от вратата на Елиасивовата къща.<br />3:22. След него поправяха свещениците, които живееха в тая околност.<br />3:23. След тях поправяха Вениамин и Асув срещу къщата си. След тях поправяше поправяше Азария, син на Маасия, Ананиевият син, при къщата си.<br />3:24. След него, Вануй, Инададовият син, поправяше друга част, от къщата на Азария до къта, дори до ъгъла на стената.<br />3:25. Фалал Узаевият син поправяше срещу ъгъла и кулата, която се издава от горната царска къща, която бе при двора на стражата; и след него поправяше Фадаия, Фаросовият син.<br />3:26. (А нетинимите живееха в Офил до мястото срещу портата на водата на изток, и до издадената кула).<br />3:27. След него текойците поправяха друга част срещу голямата издадена кула и до стената на Офил.<br />3:28. Над конската порта поправяха свещениците, всеки срещу къщата си.<br />3:29. След тях поправяше Садок, Емировият син, срещу къщата си. След него поправяше вратарят на източната порта Семаия, Сеханиевият син.<br />3:30. След него, Анания, Селемиевият син и Анун, шестият син на Салафа, поправяха друга част. След тях поправяше Масулам, Варахиевият син, срещу стаята си.<br />3:31. След него поправяше Мелхия, син на златаря, до къщата на нетинимите и на търговците, срещу вратата на Мифкада и до нагорнището при ъгъла.<br />3:32. А между нагорнището, при ъгъла и овчата порта, поправяха златарите и търговците.<br />

<br />- 4 -<br /><br />
4:1. А Санавалат, когато чу, че ние сме градили стената, разгневи се, много възнегодува, и присмя се на юдеите.<br />4:2. И говори пред братята си и пред самарийската войска, казвайки: Що правят тия окаяни юдеи? ще се закрепят ли? ще жертвуват ли? ще свършат ли в един ден? ще съживят ли камъните от купищата пръст, като са изгорели?<br />4:3. А амонецът Товия, който бе при него, рече: Даже това що градят, лисица ако се покачи по него, ще събори каменната им стена.<br />4:4. Чуй, Боже наш, защото сме презрени, обърни укора им върху собствените им глави, и предай ги на разграбване в земя гдето ще са пленници.<br />4:5. Не покривай беззаконието им, и грехът им да се не изличи пред Тебе; защото Те разгневиха пред градящите.<br />4:6. Така съградихме стената; и стената се свърза цяла до половината от височината си; защото людете имаха присърце работата.<br />4:7. Но когато Санавалат, Товия, арабите, амонците и азотците чуха, че поправянето на ерусалимските стени напредвало, и че проломите почнали да се затварят, разгневиха се много;<br />4:8. и всичките заедно се сговориха да дойдат и да воюват против Ерусалим и да му напакостят.<br />4:9. А ние се помолихме на своя Бог, и поставихме стражи да пазят против тях денем и нощем, понеже се бояхме от тях.<br />4:10. Но Юда рече: Силата на бременосците вече ослабна, а пръстта е много; ние не можем да градим стената.<br />4:11. А неприятелите ни рекоха: Няма да усетят, нито да видят докле дойдем всред тях, та ги избием и спрем работата.<br />4:12. И като дойдоха юдеите, които живееха при тях, рекоха ни десет пъти: Към която страна и да се обърнете, от там ще дойдат върху нас.<br />4:13. Затова поставих зад по-ниските места в стената, зад по-изложените места - поставих людете по семействата им с мечовете им, с копията им и с лъковете им.<br />4:14. И като разгледах, станах та рекох на благородните, на по-първите човеци и на другите люде: Не се бойте от тях; помнете великия и страшния Господ, и бийте се за братята си, за синовете си и дъщерите си, за жените си и за домовете си.<br />4:15. А когато неприятелите ни чуха, че намерението им било известно нам, и че Бог осуетил проекта им, ние всинца се върнахме на стената, всеки на работата си.<br />4:16. И от това време нататък, половината от слугуващите ми бяха на работата, а половината от тях държаха копията, щитчетата, лъковете и броните; и началниците насърчаваха* целия Юдов дом.<br />4:17. Всеки един от ония, които градяха стената, и които носеха товарите, и които товареха, работеше работата си с едната си ръка, а с другата държеше оръжието;<br />4:18. и всеки от зидарите имаше меча си опасан на кръста си и така градеше. А тоя, който свиреше с тръбата беше до мене.<br />4:19. И рекох на благородните, на по-първите човеци и на другите люде: Работата е по-голяма и обширна, а ние сме пръснати по стената далеч един от други;<br />4:20. затова, гдето чуете гласа на тръбата, там се стичайте при нас; нашият Бог воюва за нас.<br />4:21. Така карахме работата; половината от тях държаха копията от зазоряването до появяването на звездите.<br />4:22. И в същото време казах на людете: Всеки със слугата си нека нощува всред Ерусалим, за да ни бъдат стражи нощем, а да работят денем.<br />4:23. И тъй, нито аз, нито мъжете от стражата, които ме следваха, - никой от нас не събличаше дрехите си; всеки държеше оръжието си даже, когато отиваше на водата да се мие.<br />

<br />- 5 -<br /><br />
5:1. По това време се дигна голям вик от людете и от жените им против братята им юдеите.<br />5:2. Защото имаше едни, които казваха: Ние, синовете ни и дъщерите ни сме мнозина; затова, нека ни се даде жито та да ядем и да живеем.<br />5:3. А и други имаше, които казваха: Ние заложихме нивите си, лозята си и къщите си, за да вземем жито, по причина на града.<br />5:4. Имаше пък още други, които казваха: Срещу нивите и срещу лозята си ние заехме пари за царските данъци.<br />5:5. Но пак нашите тела са като телата на братята ни, нашите чада като техните чада; и, ето, ние ще трябва да даваме синовете си и дъщерите си на работата като роби, и някои от дъщерите ни са вече заведени в робство; нито е в силата ни да правим другояче, защото други имат нивите и лозята ни.<br />5:6. И оскърбих се твърде много, като чух вика им и тия думи.<br />5:7. Тогава, като размислих в себе си, изобличих благородните и по-първите човеци, като им рекох: Вие вземате лихва всеки от брата си. И свиках против тях голямо събрание, та им рекох:<br />5:8. Ние според силата си изкупихме братята си юдеите, които бяха предадени на народите; а сами вие ще продадете ли братята си? трябва ли да се продадат нам? А те мълчаха и не намериха какво да отговорят.<br />5:9. Пак рекох: Не е добро това, което правите. Не трябва ли да ходите в страха на нашия Бог, за да не ни укоряват езичниците, нашите неприятели?<br />5:10. Също и аз - братята ми и слугите ми - сме им заели пари и жито под лихва, но нека оставим, моля, това лихварство.<br />5:11. Върнете им, прочее, още днес, нивите им, лозята им, маслините им и къщите им, тоже стотната част от парите, от житото, от виното и от дървеното масло, които изисквате от тях.<br />5:12. Тогава рекоха: Ще ги повърнем и нищо не ще искаме от тях; както казваш, така ще направим. Тогава повиках свещениците, чрез които ги заклех, че ще направят според това обещание.<br />5:13. Отърсих още и пазухата си, и рекох: Така да отърси Бог от къщата му и от труда му всеки, който не е изпълнил това обещание; да! така да бъде отърсен и изпразнен. И цялото събрание рече: Амин! и прославиха Господа. И людете постъпиха според това обещание.<br />5:14. А от времето, когато бях назначен за областен управител над тях в Юдовата земя, от двадесетата година на цар Артаксеркса, дванадесет години, аз и братята ми не сме вземали заплатата* на областен управител.<br />5:15. А по-раншните областни управители, които бяха преди мене, бяха товар на людете, и, освен четиридесет сикли сребро, вземаха от тях хляб и вино; при това, и слугите им господаруваха над людете. Но аз не правех така, понеже се боях от Бога.<br />5:16. Още и залягах върху работата на тая стена, и нива не купихме; и всичките ми слуги бяха събрани там за тая работа.<br />5:17. При това, на трапезата ми имаше сто и петдесет мъже от юдеите и по-видните човеци, освен ония, които идеха при нас от околните нам народи.<br />5:18. А това що се готвеше за мене всеки ден бе едно говедо и шест отборни овци; и птици се готвеха за мене, а веднъж в десет дни имахме изобилно вино от всякакъв вид; а при всичко това аз не поисках заплатата* на областен управител, защото робството тежеше силно върху тия люде.<br />5:19. Помни ме, Боже мой, за добро поради всичко, което съм сторил за людете.<br />

<br />- 6 -<br /><br />
6:1. А Санавалат, Товия, арабинът Гисам, и останалите от неприятелите ни, като чуха, че съм бил заградил стената, и че не останало вече пролом в нея, ако и да не бях поставил врати на портите до онова време,<br />6:2. Санавалат и Гисам пратиха до мене да кажат: Дойди, нека се срещнем в едно от селата на Оновото поле. Но те възнамеряваха да ми сторят зло.<br />6:3. И пратих им човеци да кажат: защо да се спира работата като я оставя и сляза при вас?<br />6:4. И пращаха до мене четири пъти по същия начин: но аз им отговарях все така.<br />6:5. Тогава за пети път Санавалат прати слугата си до мене по същия начин с отворено писмо в ръката му,<br />6:6. в което бе писано: Слух се носи между народите, пък и Гисам казва, че ти и юдеите мислите да се подигнете, за която причина ти и градиш стената; и, според тия думи, ти искаш да им станеш цар.<br />6:7. Назначил си още и пророци да разгласяват за тебе в Ерусалим, като казват: Цар има в Юда. И сега ще се извести на царя според тия думи. Дойди сега, прочее, и нека се съветваме заедно.<br />6:8. Тогава пратих до него човеци да кажат: Няма такова нещо каквото ти казваш; но ти ги измислюваш от себе си.<br />6:9. Защото те всички искаха да ни плашат, казвайки: Ръцете им ще ослабнат от работата, та няма да се свърши. А сега, о Боже, подкрепи Ти ръцете ми.<br />6:10. Тогава аз отидох в къщата на Самаия син на Делаия, Метавеиловия син, който бе затворен; и той ми каза: Нека се срещнем в Божия дом, всред храма, и нека затворим вратите на храма; защото тия идат да те убият, да! тая нощ ще дойдат да те убият.<br />6:11. Но аз казах: Човек като мене бива ли да бяга? и кой човек като мене би влязъл в храма за да избави живота си? Не ща да вляза.<br />6:12. И познах, че, ето, Бог не бе го пратил; но той от себе си произнесе това пророчество против мене, и Товия и Санавалат бяха го подкрепили.<br />6:13. С тая цел бе подкупен, да се уплаша та да направя така, и да съгреша, и те да имат причина, да злословят, за да ме укорят.<br />6:14. Спомни си, Боже мой, за Товия и Санавалат според тия техни дела, още и за пророчицата Ноадия и за други пророци, които искаха да ме плашат.<br />6:15. Така се свърши стената на двадест и петия ден от месец Елул, за петдесет и два дни.<br />6:16. И когато чуха това всичките ни неприятели, тогова всичките езичници около нас се уплашиха, и много се снишиха пред своите очи, защото познаха, че това дело стана от нашия Бог.<br />6:17. При това, в ония дни Юдовите благородни пращаха често писма до Товия, и писма от Товия дохождаха до тях.<br />6:18. Защото в Юда имаше мнозина, които се бяха заклели да му бъдат привързани, понеже бе зет на Сехания Араховия син, и син му Иоанан бе взел за жена дъщеря на Месулама Варахиевия син.<br />6:19. Още и приказваха пред мене за неговите благодеяния, а моите думи носеха нему. И Товия пращаше писма за да уплаши.<br />

<br />- 7 -<br /><br />
7:1. А като се съгради стената и поставих вратите, и определиха се вратарите, певците и левитите,<br />7:2. предадох Ерусалим под грижата на брата си Анания и на началника на крепостта Анания; защото беше верен човек и боеше се от Бога повече от мнозина.<br />7:3. И рекох им: Да се не отварят ерусалимските порти преди да припече слънцето; и вратите да остават заключени и залостени до тогаз, до когато не стоят стражите да пазят при тях; и поставете стражи из ерусалимските жители, всеки на стража си, всеки срещу къщата си.<br />7:4. А градът бе широк и голям, и людете в него малцина, и нямаше къщи построени.<br />7:5. И моят Бог тури в сърцето ми да събера благородните, по-първите човеци и людете, за да бъдат изброени по родословие. И намерих книгата на родословието на ония, които възлязоха най-напред намерих и писано в нея:<br />7:6. Ето човеците на Вавилонската област, които възлязоха от плена на закараните, които вавилонският цар Навуходоносор бе преселил, и който се върнаха в Ерусалим и в Юда, всеки в града си,<br />7:7. които дойдоха с Зоровавела, Исуса, Неемия, Азария, Раамия, Наамания, Мардохея, Валасана, Мисиерета, Вагуя, Наума, и Ваана. Числото на мъжете от Израилевите люде беше следното:<br />7:8. Фаросови потомци, две хиляди и сто и седемдесет и двама души.<br />7:9. Сефатиеви потомци, триста и седемдесет и двама души.<br />7:10. Арахови потомци, шестстотин и петдесет и двама души.<br />7:11. Фаат-моавови потомци, от Исусовите и Иоавовите потомци, две хиляди и осемстотин и осемнадесет души.<br />7:12. Еламови потомци, хиляда и двеста и петдесет и четири души.<br />7:13. Затуеви потомци, осемстотин и четиридесет и пет души.<br />7:14. Закхееви потомци, седемстотин и шестнадесет души.<br />7:15. Вануеви потомци, шестстотин и четиридесет и осем души.<br />7:16. Виваеви потомци, шестстотин и двадесет и осем души.<br />7:17. Азгадови потомци, две хиляди и триста и двадесет и двама души.<br />7:18. Адоникамови потомци, шестстотин и шестдесет и седем души.<br />7:19. Вагуеви потомци, две хиляди и шестстотин и седем души.<br />7:20. Адинови потомци, шестстотин и петдесет и пет души.<br />7:21. Атирови потомци, от Езекия, двадесет и осем души.<br />7:22. Асумови потомци, триста и двадесет и осем души.<br />7:23. Висаеви потомци, триста и двадесет и четири души.<br />7:24. Арифови потомци, сто и дванадесет души.<br />7:25. Гаваонски мъже, деветдесет и пет души.<br />7:26. Витлеемски и нетофатски мъже, сто и осемдесет и осем души.<br />7:27. Анатотски мъже, сто и двадесет и осем души.<br />7:28. Вет-асмаветски мъже, четиридесет и двама души.<br />7:29. Мъже от Кириатиарим, от Хефира и от Вирот, седемстотин и четиридесет и трима души.<br />7:30. Мъже от Рама и от Гава, шестстотин и двадесет и един човека.<br />7:31. Мъже от Михмас, сто и двадесет и двама души.<br />7:32. Мъже от Ветил и от Гай, сто и двадесет и трима души.<br />7:33. Мъже от другия Нево, петдесет и двама души.<br />7:34. Потомци на другия Елам, хиляда и двеста и петдесет и четири души.<br />7:35. Харимови потомци, триста и двадесет души.<br />7:36. Мъже от Ерихон, триста и четиридесет и пет души.<br />7:37. Мъже от Лод, от Адид и от Оно, седемстотин и двадесет и един човек.<br />7:38. Мъже от Сеная, три хиляди и деветстотин и тридесет души.<br />7:39. Свещениците: Едаеви потомци, от Исусовия дом, деветстотин и седемдесет и трима души.<br />7:40. Емирови потомци, хиляда и петдесет и двама души.<br />7:41. Пасхорови потомци, хиляда и четиридесет и седем души.<br />7:42. Харимови потомци, хиляда и седемнадесет души.<br />7:43. Левитите: Исусови потомци от Кадмиила, от Одавиевите потомци, седемдесет и четири души.<br />7:44. Певците: Асофови потомци, сто и четиридесет и осем души.<br />7:45. Вратарите: Селумови потомци, Атирови потомци, Талмонови потомци, Акувови потомци, Атитаеви потомци, Соваеви потомци, сто и тридесет и осем души.<br />7:46. Нетинимите: Сихаеви потомци, Асуфови потомци, Таваотови потомци,<br />7:47. Киросови потомци, Сиаеви потомци, Фадонови потомци,<br />7:48. Леванаеви потомци, Агаваеви потомци, Салмаеви потомци,<br />7:49. Ананови потомци, Гедилови потомци, Гаарови потомци,<br />7:50. Реаеви потомци, Расинови потомци, Некодаеви потомци,<br />7:51. Газамови потомци, Озаеви потомци, Фасееви потомци,<br />7:52. Висаеви потомци, Меунимови потомци, Нафусесимови потомци,<br />7:53. Ваквукови потомци, Акуфаеви потомци, Арурови потомци,<br />7:54. Васалотови потомци, Меидаеви потомци, Арсаеви потомци,<br />7:55. Варкосови потомци, Сисарови потомци, Тамаеви потомци,<br />7:56. Насиеви потомци и Атифаеви потомци.<br />7:57. Потомци на Соломоновите слуги: Сотаиеви потомци, Соферетови потомци, Феридови потомци.<br />7:58. Яалаеви потомци, Дарконови потомци, Гедилови потомци,<br />7:59. Сафатиеви потомци, Атилови потомци, Фохеретови потомци, от Севаим, Амонови потомци.<br />7:60. Всичките нетиними и потомците на Соломоновите слуги бяха триста и деветдесет и двама души.<br />7:61. А ето ония, които възлязоха от Тел-мелах, Тел-ариса, Херув, Адон, и Емир, но не можеха да покажат бащините си домове, нито рода си,, дали бяха от Израиля:<br />7:62. Делаиеви потомци, Товиеви потомци, Некодаеви потомци, шестстотин и четиридесет и двама души.<br />7:63. И от свещениците: Авиеви потомци, Акосови потомци, потомци на Варзелая, който взе жена от дъщерите на галаадеца Варзелай и се нарече с тяхното име;<br />7:64. те потърсиха регистра си между преброените по родословие, но не се намери; затова, те бидоха извадени от свещенството като скверни.<br />7:65. И управителят им заповяда да не ядат от пресветите неща докле не настане свещеник с Урим и Темим.<br />7:66. Всичките купно събрани бяха четиридесет и две хиляди и триста и шестдесет души,<br />7:67. освен слугите им и слугините им, които бяха седем хиляди и триста тридесет и седем души. Те имаха и двеста и четиридесет и пет певци и певици.<br />7:68. Конете им бяха седемстотин и тридесет и шест; мъските им, двеста и четиридесет и пет;<br />7:69. камилите им, четиристотин и тридесет и пет; а ослите им, шест хиляди и седемстотин и двадесет.<br />7:70. А някои от началниците на бащините домове дадоха за делото: управителят внесе в съкровищницата хиляда драхми злато, петдесет легени и петстотин и тридесет свещенически одежди.<br />7:71. И някои от началниците на бащините домове внесоха в съкровищницата за делото двадесет хиляди драхми злато и две хиляди и двеста фунта сребро.<br />7:72. И внесеното от другите люде бе двадесет хиляди драхми злато, две хиляди фунта сребро, и шестдесет и седем свещенически одежди.<br />7:73. Така свещениците, левитите, вратарите, певците, някои от людете, нетинимите и целият Израил се заселиха в градовете си; когато настъпи седмият месец, израилтяните бяха вече в градовете си.<br />

<br />- 8 -<br /><br />
8:1. Тогава всичките люде се събраха като един човек на площада, който бе пред портата на водата; и рекоха на книжника Ездра да донесе книгата на Моисеевия закон, който Господ бе заповядал на Израиля.<br />8:2. И тъй, на първия ден, от седмия месец, свещеник Ездра донесе закона пред събранието от мъже и жени и от всички, които, слушайки, можеха да разбират.<br />8:3. И на площада, който бе пред портата на водата, той чете от него, от зори до пладне, пред мъжете и жените и ония, които можеха да разбират; и вниманието* на всички люде беше в книгата на закона.<br />8:4. А книжникът Ездра стоеше на висока дървена платформа, която бяха направили за тая цел; и при него стояха Мататия, Сема, Анания, Урия, Хелкия и Маасия отдясно му; а отляво му, Федаия, Мисаил, Мелхия, Асум, Асвадана, Захария и Месулам.<br />8:5. И Ездра разгъна книгата пред всичките люде (защото бе над всичките люде); и когато я разгъна, всичките люде станаха прави.<br />8:6. И Ездра благослови Господа великия Бог; и всички люде отговориха: Амин, амин! като издигнаха ръцете си; и наведоха се та се поклониха Господу с лицата си до земята.<br />8:7. А Исус, Ваний, Серевия, Ямин, Акув, Саветай, Одия, Маасия, Келита, Азария, Иозавад, Анан, Фелаия и левитите тълкуваха закона на людете, като стояха людете на местата си.<br />8:8. Четоха ясно от книгата на Божия закон, и дадоха значението като им тълкуваха прочетеното.<br />8:9. И Неемия, който бе управител, и свещеник Ездра, книжникът, и левитите, които тълкуваха на людете, рекоха на всичките люде: Тоя ден е свет на Господа вашия Бог; не тъжете нито прочете; (защото всичките люде плачеха като чуха думите на закона).<br />8:10. Тогава им рече: Идете, яжте тлъсто и пийте сладко и пратете дялове на тия, които нямат нищо приготвено, защото денят е свет Господу; и не скърбете, защото да се радвате, в Господа, е вашата сила.<br />8:11. И левитите усмириха всичките люде, като казваха: Мълчете, защото денят е свет; и не тъжете.<br />8:12. И така, всичките отидоха да ядат и да пият, да изпратят дялове, и да направят голямо увеселение, защото бяха разбрали думите, които им се известиха.<br />8:13. И на втория ден началниците на бащините домове на всичките люде, и свещениците и левитите, се събраха при книжника Ездра, за да се поучат с думите на закона.<br />8:14. И намериха писано в закона, че Господ бе заповядал чрез Моисея на израилтяните да живеят в колиби в празника на седмия месец,<br />8:15. и да обнародват и прогласявят това във всичките си градове, па и в Ерусалим, казвайки: Излезте в гората та донесете маслинени клони, клони от дива маслина, мирсинени клони, палмови клони, и клони от гъстолистни дървета, за да направите колиби според предписаното.<br />8:16. И тъй людете излязоха та донесоха клони, и направиха се колиби, всеки по покрива на къщата си, в дворовете си, в дворовете на Божия дом, на площада при портата на водата и на площада при Ефремовата порта.<br />8:17. Цялото събрание от ония, които бяха се върнали от плена, направиха колиби и седнаха в колибите; защото от времето на Исуса, Навиевия син, до оня ден израилтяните не бяха правили така. И стана много голямо веселие.<br />8:18. При това, всеки ден, от първия ден, четеше закона от книгата на Божия закон. И пазеха празника седем дни; а на седмия ден имаше тържествено събрание според наредбата.<br />

<br />- 9 -<br /><br />
9:1. След това, на двадесет и четвъртия ден от същия месец, когато израилтяните бяха събрани с пост, облечени с вретища, и с пръст на себе си,<br />9:2. Израилевият род отдели себе си от всичките чужденци; и застанаха та изповядаха своите грехове и беззаконията на бащите си.<br />9:3. През една четвърт от деня те ставаха на местата си та четяха от книгата на закона на Господа своя Бог, и през друга четвърт се изповядваха и кланяха се на Господа своя Бог.<br />9:4. Тогава някои от левитите, - Исус, Ваний, Кадмиил, Севания, Вуний, Серевия, Ваний и Хананий, - застанаха на платформата та извикаха със силен глас към Господа своя Бог.<br />9:5. После левитите Исус, Кадмиил, Ваний, Асавния, Серевия, Одия, Севания и Петаия рекоха: Станете та благославяйте Господа вашия Бог от века до века; и да благославят, Боже, Твоето славно име, което е възвишено по-горе от всяко благословение и хвала.<br />9:6. Ти си Господ, само Ти; Ти си направил небето, небето на небесата, и цялото им множество, земята и всичко що е на нея, моретата и всичко що е в тях, и Ти оживотворяваш всичко това; и на Тебе се кланят небесните войнства.<br />9:7. Ти си Господ Бог, Който си избрал Аврама, извел си го от Ур халдейски, и си му дал име Авраам;<br />9:8. и като си намерил сърцето му вярно пред Тебе, направил си с него завет, че ще дадеш земята на ханаанците, хетейците, аморейците, ферезейците, евусейците и гергесейците, - че ще я дадеш на потомството му; и изпълнил си думите Си, защото си праведен.<br />9:9. И Ти видя теглото на бащите ни в Египет, и чу вика им при Червеното море.<br />9:10. Ти показа знамения и чудеса над Фараона, над всичките му слуги, и над всичките люде на земята му, понеже Ти позна, че гордо постъпваха против тях; и Ти си придобил име, както е известно днес.<br />9:11. Ти и раздели морето пред тях, та преминаха по сухо всред морето; а гонителите им Ти хвърли в дълбочините, като камък в силните води.<br />9:12. При това денем Ти ги води с облачен стълб, а нощем с огнен стълб, за да им светиш по пътя, през която трябваше да минат.<br />9:13. Тоже Ти слезе на Синайската планина та говори с тях от небето, и им даде справедливи съдби и закони на истината, и добри повеления и заповеди;<br />9:14. и им направи позната светата Своя събота, и им даде заповеди, повеления и закони чрез слугата Си Моисея.<br />9:15. Ти им даде и хляб от небето, когато бяха гладни, и им извади вода из скала, когато бяха жадни; и заповяда им да влязат, за да завладеят земята, за която беше се клел, че ще им я дадеш.<br />9:16. Но те и бащите ни се възгордяха, закоравиха врата си и не послушаха Твоите заповеди;<br />9:17. те отказаха да послушат, и не си спомниха чудесата, които Ти извърши за тях; но закоравиха врата си, и в бунта си определиха началник, за да се върнат в робството си. Но понеже си Бог, Който обичаш да прощаваш, милостив и жалостив, дълготърпелив и многомилостив, Ти не ги остави.<br />9:18. Даже, когато си направиха леяно теле и рекоха: Ето твоят Бог, който те изведе из Египет, и извършиха предизвикателства,<br />9:19. Ти пак в голямото Си милосърдие не ги остави в пустинята; облачният стълб не престана да бъде над тях денем, за да ги води из пътя, нито огненият стълб нощем, за да им свети по пътя, през който трябваше да минат.<br />9:20. И ти им даде благия Си Дух, за да ги вразумява и не отне манната Си от устата им, и даде им вода, когато бяха жадни.<br />9:21. Даже Ти ги храни четиридесет години в пустинята, та нищо не им липсваше; дрехите им не овехтяха и нозете им не отекоха.<br />9:22. При това, Ти им даде царства и племена, които им раздели за дялове; и така завладяха земята на Сиона, и земята на есевонския цар, и земята на васанския цар Ог.<br />9:23. И Ти умножи чадата им като небесните звезди, и заведе ги в земята, за която беше казал на бащите им да влязат в нея, за да я завладеят.<br />9:24. И те, чадата им влязоха та завладяха земята; и Ти покори пред тях жителите на земята, ханаанците, и предаде ги в ръцете им с царете им и племената на земята, за да им сторят по волята си.<br />9:25. И те превзеха укрепени градове и плодовита земя; и притежаваха къщи пълни с всякакви блага, изкопани кладенци, лозя, маслини, и множество плодовити дървета; така те ядоха и се наситиха, затлъстяха, и се насладиха с Твоята голяма благост.<br />9:26. Но те не се покоряваха, подигнаха се против Теме, захвърляха Твоя закон зад гърбовете си, и избиваха Твоите пророци, които заявяваха против тях, за да ги обърнат към Тебе, и извършиха големи предизвикателства.<br />9:27. Затова, Ти ги предаваше в ръката на притеснителите им, които ги притесняваха; а във време на притеснението им, като викаха към Тебе, Ти слушаше от небето, и според голямото Си милосърдие им даваше избавители, които ги избавяха от ръката на притеснителите им.<br />9:28. Но като се успокояваха, те пак вършеха зло пред Тебе; затова Ти ги оставяше в ръката на неприятелите им, които и ги завладяваха; но пак, когато се обръщаха те викаха към Тебе, Ти ги слушаше от небето, и много пъти ги избавяше според милосърдието Си.<br />9:29. Ти и заявяваше против тях, за да ги обърнеш към закона Си; но те се гордееха и не слушаха Твоите заповеди, но съгрешаваха против съдбите Ти (чрез които, ако ги изпълнява човек, ще живее), и обръщаха* към Тебе гърба си, и закоравяваха врата си та и не слушаха.<br />9:30. Въпраки това, Ти много години ги търпеше и заявяваше против тях чрез Духа Си посредством пророците Си, но те не внимаваха; затова Ти ги предаде в ръката на племената на земите.<br />9:31. Обаче, поради голямото Твое милосърдие не ги довърши, нито ги остави; защото си Бог щедър и милостив.<br />9:32. Сега, прочее, Боже наш, велики, мощни и страшни Боже, Който пазиш завет и милост, да се не счита за малко пред Тебе цялото злострадание, което е постигнало нас, царете ни, първенците ни, свещениците ни, пророците ни, бащите ни и всичките Твои люде от времето на асирийските царе до днес.<br />9:33. Наистина Ти си справедлив във всичко, което ни е сполетяло; защото ти си действувал верно, а ние сме постъпвали нечестиво.<br />9:34. Още царете ни, първенците ни, свещениците ни и бащите ни не са опазили закона Ти, и не са внимавали в твоите заповеди и заявления, с които си заявявал против тях.<br />9:35. Защото те през време на царството си, и при голямата благост, която Ти им показа, и в широката плодовита земя, която Ти постави пред тях, не Ти служиха, нито се обърнаха от нечестивите си дела.<br />9:36. Ето, роби сме днес; и в земята, която Ти даде на бащите ни, за да ядат плода й и благото й, ето роби сме в нея.<br />9:37. Тя дава голямо изобилие на царете, които Ти си поставил над нас, поради греховете ни; и властвуват над телата ни и над добитъка ни според волята си; а ние сме в голямо притеснение.<br />9:38. Поради всичко това ние правим верен завет и го написваме; и първенците ни, свещениците ни го подпечатват.<br />

<br />- 10 -<br /><br />10:1. А ония, които подпечатаха, бяха: управителят Неемия, Ахалиевият син и Седекия,<br />10:2. Сераия, Азария, Еремия,<br />10:3. Пасхор, Амария, Мелхия,<br />10:4. Хатус, Севания, Малух,<br />10:5. Харим, Меримот, Авдия,<br />10:6. Даниил, Ганатон, Варух,<br />10:7. Месулам, Авия, Миамин,<br />10:8. Маазия, Велгай и Семаия; те бяха свещеници.<br />10:9. Левити: Исус, Азаниевият син, Вануй от Инададовите потомци и Кадмиил;<br />10:10. и братята им Севания, Одия, Келита, Фелаия, Анан,<br />10:11. Михей, Реов, Асавия,<br />10:12. Закхур, Серевия, Севания,<br />10:13. Одия, Ваний и Венину.<br />10:14. Началниците на людете: Фарос, Фаат-моав, Елам, Зату, Ваний,<br />10:15. Вуний, Азгад, Вивай,<br />10:16. Адония, Вагуй, Адин,<br />10:17. Атир, Езекия, Азур,<br />10:18. Одия, Асум, Висай,<br />10:19. Ариф, Анатот, Невай,<br />10:20. Матфиас, Месулам, Изир,<br />10:21. Месизавеил, Садок, Ядуа,<br />10:22. Фелатия, Анан, Анаия,<br />10:23. Осия, Анания, Асув,<br />10:24. Алоис, Филея, Совив,<br />10:25. Реум, Асавна, Маасия,<br />10:26. Ахия, Анан, Ганан,<br />10:27. Малух, Харим и Ваана.<br />10:28. А останалите от людете, свещениците, левитите, вратарите, певците, нетинимите, и всички, които бяха се отделили от племената на земите и се прилепили към Божия закон, жените им, синовете им и дъщерите им, всеки, който знаеше и разбираше,<br />10:29. присъединиха се към братята си, големците си, и постъпиха в заклинание и клетва да ходят по Божия закон, който бе даден чрез Божия слуга Моисея, и да пазят и вършат всичките заповеди на Иеова нашия Господ, съдбите Му и повеленията Му;<br />10:30. и да не даваме дъщерите си на племената на земята, и да не вземаме техните дъщери за синовете си;<br />10:31. и ако племената на земята донесат стоки или каква да било храна за продан в съботен ден, да не купуваме от тях в събота или в свет ден; и да се отказваме от обработването на земята всяка седма година и от изискването на всеки дълг.<br />10:32. Наредихме Си още да се задължим да даваме всяка година по една трета от сикъла за службата на дома на нашия Бог,<br />10:33. за присъствените хлябове, за постоянния хлебен принос, за постоянното всеизгаряне, в съботите и на новолунията и на празниците, и за светите неща, за приносите за грях в умилостивение за Израиля, и за всичката работа на дома на нашия Бог.<br />10:34. И ние - свещениците, левитите и людете - хвърлихме жребие помежду си за приноса на дървата, за да ги докарват в дома на нашия Бог, според бащините ни домове, в определените времена всяка година, за да горят върху олтара на Господа нашия Бог според предписаното в закона;<br />10:35. и всяка година да донасяме в Господния дом първите плодове от земята си и първите плодове от рожбата на всяко дърво;<br />10:36. и да довеждаме в дома на нашия Бог, на свещениците, които служат в дома на нашия Бог, първородните от синовете си и от добитъка си, според предписаното в закона, и първородните от говедата си и от стадата си;<br />10:37. и да донасяме на свещениците, в стаите на дома на нашия Бог първите плодове от нашето тесто, и приносите си, и плодовете от всякакво дърво, тоже и виното и дървеното масло; и да внасяме на левитите десетъците от земята си, и левитите да вземат десетъците по всичките градове, гдето обработваме земята.<br />10:38. И някой свещеник, Ааронов потомец да бъде с левитите, когато вземат десетъците; и левитете да донасят десетъка от десетъците в дома на нашия Бог, в стаите на съкровищницата.<br />10:39. Защото израилтяните и левийците трябва да донасят приносите от житото, от виното и от дървеното масло в стаите, гдето са съдовете на светилището, и служащите свещеници, вратарите и първенците. И няма да оставим дома на нашия Бог.<br />

<br />- 11 -<br /><br />11:1. И първенците на людете се заселиха в Ерусалим; а останалите от людете хвърлиха жребие, за да доведат един от десет души да се засели в Ерусалим, в своя град, а девет части от населението в другите градове.<br />11:2. И людете благословиха всички ония човеци, които доброволно предложиха себе си да се заселят в Ерусалим.<br />11:3. А ето главните мъже от областта, които се заселиха в Ерусалим; (а в Юдовите градове се заселиха, всеки по притежанието си в градовете им, Израил, свещениците, левитите, нетинимите и потомците на Соломоновите слуги);<br />11:4. в Ерусалим се заселиха някои от юдейците и от вениаминците. От юдейците: Атаия син на Озия, син на Амария, син на Сафатия, син на Маалалеила, от Фаресовите потомци;<br />11:5. и Маасия син на Варуха, син на Холозея, син на Азаия, син на Адаия, син на Иоярива, син на Захария, син на Силония.<br />11:6. Всичките Фаресови потомци, които се заселиха в Ерусалим, бяха четиристотин и шестдесет и осем храбри мъже.<br />11:7. А вениаминците бяха следните: Салу син на Месулама, син на Иоада, син на Федаия, син на Колаия, син на Маасия, син на Итиила, син на Исаия;<br />11:8. и с тях Гавай и Салай; деветстотин двадесет и осем души.<br />11:9. Иоил, Захриевият син, беше надзирател над тях, а Юда Сенуиният син, беше втори над града.<br />11:10. От свещениците: Едаия, Иояривовият син, Яхин,<br />11:11. Сераия син на Хелкия, син на Месулама, син на Садока, син на Мераиота, син на управителя на Божия дом Ахитов;<br />11:12. и братята им, които вършеха работата на дома; осемстотин и двадесет и двама души; и Адаия син на Ероама, син на Фелалия, син на Амсия, син на Захария, син на Пасхора, син на Мелхия;<br />11:13. и братята му, началници на бащините домове; двеста и четиридесет и двама души; и Амасай син на Азареила, син на Аазая, син на Месилемота, син на Емира;<br />11:14. и братята им, силни и храбри мъже, сто и двадесет и осем души; а Завдиил, син на Гедолим, бе надзирател над тях.<br />11:15. А от левитите: Семаия син на Асува, син на Азрикама, син на Асавия, син на Вуний;<br />11:16. и Саветай и Иозавад, от левитските началници, бяха над външните работи на Божия дом.<br />11:17. И Матания син на Михея, син на Завдия, син на Асафа, който ръководеше славословието при молитвата, и Ваквукия, който беше вторият между братята си; и Авда, син на Самуя, син на Галала, син на Едутуна.<br />11:18. Всичките левити в светия град бяха двеста и осемдесет и четири души.<br />11:19. А вратарите: Акув, Талмон и братята им, които пазеха портите, бяха сто и седемдесет и двама души.<br />11:20. А останалите от Израиля, свещениците и левитите, бяха по всичките Юдови градове, всеки в наследството си.<br />11:21. А нетинимите се заселиха в Офил; а Сиха и Гесфа бяха над нетинимите.<br />11:22. А надзирател над левитите в Ерусалим бе Озий син на Вания, син на Асавия, син на Матания, син на Михея, от Асафовите потомци, певците, над работата на Божия дом.<br />11:23. Защото имаше царска заповед за тях, и определен дял за певците според нуждата на всеки ден.<br />11:24. А Петаия, син на Месизавеила, от потомците на Юдовия син Зара, беше помощник на царя във всички що се касаеше до людете.<br />11:25. А колкото за селата с нивите им, някои от юдеите се заселиха в Кириат-арва и селата й, в Девон и селата му, и в Кавсеил и селата му,<br />11:26. и в Иисуя, Молада, Вет-фелет,<br />11:27. Асар-суал, Вирсавее и селата му,<br />11:28. в Сиклаг, Мекона и селата му,<br />11:29. в Ен-римон, Сарая, Ярмут,<br />11:30. Заноя, Одолам и селата им, в Лахис и полетата му, и в Азика и селата му. Така се заселиха от Вирсавее до Еномовата долина.<br />11:31. А вениаминците се заселиха от Гава нататък, в Михмас, Гаия, Ветил и селата му,<br />11:32. в Анатон, Ноб, Анания,<br />11:33. Асора, Рама, Гатаим,<br />11:34. Адид, Севоим, Невалат,<br />11:35. Лод, Оно и в долината на дърводелците.<br />11:36. А някои отреди от левитите се заселиха в Юда и във Вениамин.<br />

<br />- 12 -<br /><br />
12:1. А ето свещениците на левитите, които възлязоха със Зоровавела Салатииловия син и с Исуса: Сараия, Еремия, Ездра,<br />12:2. Амария, Малух, Хатус,<br />12:3. Сехания, Реум, Меримот,<br />12:4. Идо, Ганатон, Авия,<br />12:5. Миамин, Маадия, Велга,<br />12:6. Семаия, Иоярив, Едаия,<br />12:7. Салу, Амок, Хелкия и Едаия. Тия бяха началниците на свещениците и на братята им в дните на Исуса.<br />12:8. А Левитите: Исус, Вануй, Кадмиил, Серевия, Юда и Матания, който, заедно с братята си, бе над пеенето.<br />12:9. А Ваквукия и Уний, братята им, бяха срещу тях в стражите.<br />12:10. И Исус Роди Иоакима, а Иоаким роди Елиасива, а Елиасив роди Иодая,<br />12:11. а Иодай роди Ионатана, а Ионатан роди Ядуя.<br />12:12. А в дните на Иоакима свещеници, които бяха и началници на бащини домове, бяха: началник на бащиния дом на Сараия, Мераия; на Еремия, Анания;<br />12:13. на Ездра, Месулам; на Амария, Иоанан;<br />12:14. на Мелиху, Ионатан; на Севания, Иосиф;<br />12:15. на Харима, Адна; и на Мариота, Хелкай;;<br />12:16. на Идо, Захария; на Ганатона, Месулам;<br />12:17. на Авия, Зехрий; на Маниамина, от Моадия, Фелтай;<br />12:18. на Велга, Самуа; на Самаия, Ионатан;<br />12:19. на Иоярива, Матенай; на Едаия, Озий;<br />12:20. на Салая, Калай; на Амока, Евер;<br />12:21. на Хелкия, Асавия; и на Едаия, Натанаил.<br />12:22. В дните на Елиасива, Иодая, Иоанана и Ядуа левитите бяха записани за началници на бащини домове; също и свещениците през царуването на парсиеца Дарий.<br />12:23. Левийците, които бяха началници на бащини домове, бяха записани в Книгата на летописите, дори до дните на Иоанана Елиасивовия син.<br />12:24. А началниците на левитите бяха: Асавия, Серевия и Исус Кадмииловият син, с братята им срещу тях, назначени да хвалят и песнословят според заповедта на Божия човек Давида, ответно едни срещу други*.<br />12:25. Матания, Ваквукия, Авдия, Месулам, Талмон и Акув бяха вратари, и пазеха стражата на влагалищата при портите.<br />12:26. Тия бяха в дните на Иоакима син на Исуса, син на Иоседека, и в дните на областния управител Неемия, и на свещеникът Ездра книжникът.<br />12:27. И при посвещаването на ерусалимската стена потърсиха левитите по всичките им места, за да ги доведат в Ерусалим да празнуват посвещението си с веселие, със славословия и песни, с кимвали, псалми и арфи.<br />12:28. И тъй, дружните певци се събраха, както от ерусалимската околност, така и от нетофатските села.<br />12:29. от Вет-галгал, и от селата на Гава и на Азмавет; защото певците си бяха съградили села около Ерусалим.<br />12:30. И свещениците и левитите, като очистиха себе си, очистиха и людете, портите и стената.<br />12:31. Тогава изкачих Юдовите началници на стената, и определих две големи отделения хвалители; едното отиваше в шествие надясно върху стената към портата на бунището;<br />12:32. и подир тях вървяха Осаия, и половината от Юдовите първенци<br />12:33. и Азария, Ездра, Меулам,<br />12:34. Юда, Вениамин, Семаия и Еремия,<br />12:35. и някои от синовете на свещениците с тръби: Захария син на Ионатана, син на Семаия, син на Матания, син на Михея, син на Закхура, син на Асафа,<br />12:36. и братята му: Семаия, Азареил Милалай, Гилалай, Маай, Натанаил, Юда и Ананий, с музикалните инструменти на Божия човек Давида; и книжника Ездра им беше на чело;<br />12:37. и при портата на извора те се изкачиха първо пред себе си по стъпалата на Давидовия град, гдето стената се възвишава над Давидовата къща, дори до портата на водата към изток.<br />12:38. А другото отделение хвалители вървеше в противоположна посока, и аз подир тях, тоже и половината от людете, по стената, край кулата на пещите и по широката стена,<br />12:39. и над Ефремовата порта, и над старата порта, и над рибната порта, и край кулата Ананеил, и край кулата Мея, до овчата порта, докле застанаха в портата на стражата.<br />12:40. Така двете отделения хвалители застанаха в Божия дом, и аз, и половината от видните мъже с мене,<br />12:41. и свещениците Елиаким. Маасия, Миниамин, Михей, Елиоинай, Захария и Анания, с тръби,<br />12:42. както и Маасия, Семаия, Елеазар, Озий, Иоанан, Малхия, Елам и Езер. И певците запяха със силен глас, с Езраия за водител.<br />12:43. И в същия ден принесоха големи жертви и се развеселиха, защото Бог ги развесели премного; още жените и децата се развеселиха; тъй че увеселението на Ерусалим се разчу надалеч.<br />12:44. Тоже в същия ден се определиха човеци над стаите за влагалищата, за приносите, за първите плодове, и за десетъците, за да събират в тях от полетата на градовете дяловете узаконени за свещениците и левитите; защото Юда се радваше поради свещениците и левитите, които служеха.<br />12:45. Защото те и певците и вратарите пазеха заръчаното от Бога си, и заръчаното за очищението, според заповедта на Давида и сина му Соломона.<br />12:46. Защото отдавна, в дните на Давида и на Асафа, имаше главни певци и пеения за хвала и благодарение Богу.<br />12:47. И в дните на Зоровавела и в дните на Неемия, целият Израил даваха определените за всеки ден дялове на певците и на вратарите;<br />12:48. те посвещаваха даровете си на левитите, а левитите посвещаваха на Аароновите потомци.<br />

<br />- 13 -<br /><br />13:1. В същия ден като чакаха Моисеевата книга и людете слушаха, намери се писано в нея, че амонците и моавците не трябваше никога да влизат в Божието общество,<br />13:2. защото не посрещнаха израилтяните с хляб и вода, а наеха против тях Валаама, за да ги прокълне; обаче нашият Бог обърна проклетията в благословение.<br />13:3. И като чуха закона, отлъчиха от Израиля всичките чужденци смесени с него.<br />13:4. А въпреки това, свещеник Елиасив, който надзираваше стаите на дома на нашия Бог, като беше сродник на Товия,<br />13:5. Приготви за него голяма стая, гдето по-напред туряха хлебните приноси, ливана, вещите и десетъците от житото, от виното и от дървеното масло, които бяха определени за левитите, за певците и за вратарите, също и приносите за свещениците.<br />13:6. Но когато ставало всичко това, аз не бях в Ерусалим; защото в тридесет и втората година на вавилонския цар Артаксеркс, отидох при царя. И подир известно време, като изпросих позволение от царя,<br />13:7. пак дойдох в Ерусалим, и научих се за злото, което Елиасив беше сторил относно Товия като приготвил за него стая в дворовете на Божия дом.<br />13:8. И стана ми много мъчно; за това, изхвърлих вън от стаята всичката покъщнина на Товия.<br />13:9. Тогава заповядах, та очистиха стаите, и пак внесох там вещите на Божия дом, хлебните приноси и ливана.<br />13:10. После забелязах, че дяловете на левитите не били им давани, така щото левитите и певците, които вършеха работата на служенето, бяха побягнали всеки в селото си.<br />13:11. Тогава изобличих по-главните мъже, като рекох: Защо е оставен Божият дом? И събрах побягналите служители та ги поставих на местата им.<br />13:12. Тогава целият Юда донесе във влагалищата десетъка от житото, от виното и от дървеното масло.<br />13:13. И поставих за пазители на влагалищата свещеник Селемия и секретаря Садок и от левитите Федаия, и при тях Анана син на Закхура, син на Матания, защото се считаха за верни; и работата им бе да раздават на братята си.<br />13:14. Помни ме, Боже мой, за това, и не заличавай добрините, които сторих за дома на моя Бог и за наредбите Му.<br />13:15. През ония дни видях неколцина в Юда, че в събота тъпчеха грозде в лина, внасяха снопи и товареха на осли вино, грозде, смокини и всякакви товари, които докарваха в Ерусалим в съботен ден; и аз заявих против тях, когато така продаваха храна.<br />13:16. Също и тиряните, които живееха в града, донасяха риби и всякакви стоки та продаваха в събота на юдейците в Ерусалим.<br />13:17. Тогава изобличих Юдовите благородни, като им рекох: Какво е това зло, което правите, като осквернявате съботния ден?<br />13:18. Не постъпиха ли така бащите ви, така щото нашият Бог докара всичкото това зло на нас и на тоя град? А пък вие умножавате гняв върху Израиля като осквернявате съботата.<br />13:19. Затова, когато почна да мръкнува в ерусалимските порти преди съботата, заповядах да се затворят вратите, и заповядах да се не отварят до подир съботота; и поставих на портите неколцина от моите слуги, за да не се внася никакъв товар в съботен ден.<br />13:20. Тогава един-два пъти търговците и продавачите на всякакви стоки пренощуваха вън от Ерусалим.<br />13:21. Аз, прочее, заявих против тях, като им рекох: Защо нощувате пред стената? Ако повторите, ще туря ръка на вас. От тогава не дойдоха вече в събота.<br />13:22. И заповядах на левитите да се очистват и да дохождат да вардят портите, за да освещават съботния ден. Помни ме, Боже мой, и за това, и смили се за мене според голямата Си милост.<br />13:23. После, в ония дни видях юдеите, които бяха взели жени азотки, амонки и моавки,<br />13:24. чиито деца говореха половин азотски, а не знаеха да говорят юдейски, но приказваха по езика на всеки от ония народи.<br />13:25. И изобличих ги, проклех ги, бих неколцина от тях, оскубах им космите и заклех ги в Бога, като казах: Да не давате дъщерите си на синовете им, и да не вземате от техните дъщери за синовете си или за себе си.<br />13:26. Не съгреши ли така Израилевият цар Соломон? Ако и да не е имало между много народи цар подобен на него, който беше възлюбен от своя Бог, и когото Бог направи цар над целия Израил, но и него чужденките жени накараха да съгреши.<br />13:27. А ние да позволим ли на вас да вършите всичко това голямо зло, да ставате престъпници против нашия Бог, като вземате чужденки жени?<br />13:28. И един от синовете на Иодая, син на първосвещеник Елиасива, беше зет на оронеца Санавалат; затова го изпъдих от мене.<br />13:29. Спомни си за тях, Боже мой, защото са осквернили свещенството и завета на свещенството и левитите.<br />13:30. Така ги очистих от всичките чужденци, и определих отреди за свещениците и левитите, за всекиго работата му;<br />13:31. наредих и за приноса на дърва в определени времена, за първите плодове. Помни ме, Боже мой, за добро.<br />