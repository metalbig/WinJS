<br />- 2 Тимотей -<br /><br /><br />- 1 -<br /><br />1:1. Павел, с Божията воля апостол Исус Христов, за прогласяване обещания живот, който е в Христа Исуса.<br />1:2. до Тимотея, възлюбленото ми чадо: Благодат, милост, мир да бъде с тебе от Бога Отца и от Христа Исуса, нашия Господ.<br />1:3. Благодаря Богу, Комуто още от прародителите си служа с чиста съвест, като непрестанно те споменавам в молитвите си,<br />1:4. и, като си спомням сълзите ти, копнея нощем и денем да те видя, за да се изпълня с радост.<br />1:5. Понеже ми е напомнено за твоята нелицемерна вяра, която първо се намираше в баба ти Лоида и в майка ти Евникия, а както съм уверен, и в тебе.<br />1:6. По тая причина ти напомням да разпалваш дарбата от Бога, която имаш от Бога, която имаш чрез полагането на моите ръце.<br />1:7. Защото Бог ни е дал дух не от страх, а на сила, любов и себевладение.<br />1:8. И тъй, не се срамувай да свидетелствуваш за нашия Господ, нито се срамувай от мене - затворник за Него, но участвувай в страданията за благовестието по силата дадена от Бога,<br />1:9. Който ни е спасил и призвал със своето призвание, не според нашите дела, а според Своето намерение и според благодатта, дадена нам в Христа Исуса преди вечните времена,<br />1:10. а, която сега откри чрез явлението на нашия Спасител Христос Исус, Който унищожи смъртта и осия живот и безсмъртие чрез благовестието,<br />1:11. на което аз бях поставен проповедник, апостол и учител;<br />1:12. за която причина и страдам това. Но не се срамувам; защото зная в кого съм повярвал, и съм уверен, че Той е силен да упази оня ден онова, което съм му поверил.<br />1:13. Дръж образеца на здравите думи, които си чул от мене, във вяра и любов, която е в Христа Исуса.<br />1:14. Онова добро нещо, което ти е поверено, упази чрез светия Дух, който живее в нас.<br />1:15. Ти знаеш това, че всички, които са в Азия, се отвърнаха от мене, от които са Фигел и Ермоген.<br />1:16. Господ да покаже милост към дома на Онисифора, защото тъй много пъти ме освежаваше, и не се засрами от оковите ми,<br />1:17. но когато беше в Рим, потърси ме старателно и ме намери.<br />1:18. Господ да му даде да намери милост пред Господа в оня ден; а колко служеше в Ефес, ти знаеш твърде добре.<br /><br />- 2 -<br /><br />2:1. Ти, прочее, чадо мое заяквай в благодатта, която е в Христа Исуса.<br />2:2. И каквото си чул от мене при много свидетели, това предай на верни човеци, които да са способни и други да научат.<br />2:3. Съучаствай в страданията като добър войник Исус Христов.<br />2:4. Никой, служещ като войник, не се заплита в житейски работи, за да угоди на този, който го е записал за войник.<br />2:5. И ако се подвизава някой в игрите, не се увенчава, ако не се подвизава законно.<br />2:6. Само трудящият се земевладелец трябва пръв да вкуси от плодовете.<br />2:7. Размишлявай върху това, което ти казвам; и Господ ще ти даде да разбереш всичко.<br />2:8. Помни Исуса Христа, от Давидовото потомство,Който възкръсна от мъртвите според моето благовестие;<br />2:9. За което страдам до окови, като злодеец. Но Божието слово не се връзва.<br />2:10. Затова аз всичко издържам заради избраните, за да получат и те спасението, което е в Христа Исуса, заедно с вечна слава.<br />2:11. Вярно е това слово: "Защото ако сме умрели с Него; то ще и живеем с Него;<br />2:12. Ако устоим, то ще и да царуваме с Него; ако се отричаме от Него, и той ще се отрече от нас;<br />2:13. ако сме неверни, Той верен остава; защото не може да се отрече от Себе Си".<br />2:14. Това им напомнювай и заръчвай им пред Господа да не влизат за препирни и за дребнавости, което никак не ползува, а е за развращаване на слушателите.<br />2:15. Старай се да се представиш одобрен пред Бога работник, който няма от що да се срамува, като излагаш право словото на истината.<br />2:16. А отдалечавай се от скверните празнословия, защото те ще отиват още по-далеч в нечестие,<br />2:17. и учението на такива ще разяжда като живеница; от които са Именей и Филет,<br />2:18. които се отстраниха от истината, като казват, че възкресението е вече станало, та събарят вярата на някои.<br />2:19. Но твърдата основа, положена от Бога, стои, имайки печат: Господ познава Свойте Си, и : Всеки, който изповядва Господното име, да отстъпи от неправдата.<br />2:20. А в един голям дом съдовете не са само златни и сребърни, но и дървени и пръстни; и едни са за почтена употреба, а други за непочтена.<br />2:21. Прочее, ако някой очисти себе си от тия заблуждения, той ще бъде съд за почтена употреба, осветен, полезен на стопанина, приготвен за всяко добро дело.<br />2:22. Но отбягвай младежките страсти; и заедно с тия, които призовават Господа от чисто сърце, следвай правдата, вярата, любовта, мира.<br />2:23. А отричай се от глупавите и просташки разисквания, като знаеш, че пораждат крамоли.<br />2:24. А Господният слуга не бива да е крамолник, но трябва да бъде кротък към всичките, способен да поучава, търпелив;<br />2:25. с кротост да увещава противниците, та дано би им дал Бог покаяние, за да познаят истината,<br />2:26. и да изтрезнеят, като се избавят от примката на дявола, (от когото са уловени живи), за да вършат Божията воля.<br /><br />- 3 -<br /><br />3:1. А това да знаеш, че в последните времена ще настанат усилни времена.<br />3:2. Защото човеците ще бъдат себелюбиви, сребрелюбиви, надменни, горделиви, хулители, непокорни на родителите, неблагодарни, нечестиви,<br />3:3. без семейна обич, непримирими, клеветници, невъздържани, свирепи, неприятели на доброто,<br />3:4. предатели, буйни, надути, повече сластолюбиви, а не боголюбиви,<br />3:5. имащи вид на благочестие, но отречени от силата му; тоже от такива страни.<br />3:6. Защото от тях са ония, които се вмъкват в домовете и подмамват обременени с грехове женища, водени от различни страсти,<br />3:7. които всякога се учат, а никога не могат да дойдат в познание на истината.<br />3:8. И както Яний и Ямврий се възпротивиха на Моисея, така и те се противят на истината, човеци с покварен ум, извратени във вярата.<br />3:9. Но те няма да успеят повече; защото безумието им ще стане известно на всичките, както се откри безумието на тия двама.<br />3:10. А ти си последвал моето учение, поведение, прицелна точка, вярата ми, дълготърпението, любовта, твърдостта,<br />3:11. гоненията, страданията; какви неща ме сполетяха в Антиохия, в Икония, в Листра; какви гонения издържах; и от всички тях ме избави Господ.<br />3:12. Но и всички, които искат да живеят благочестиво в Христа Исуса, ще бъдат гонени.<br />3:13. А нечестиви човеци и измамници ще се влошават повече и повече, като мамят и бъдат мамени.<br />3:14. А ти постоянствувай в това, което си научил и за което си бил убеден, като знаеш от какви лица си се научил,<br />3:15. и от детинство знаеш свещенните писания, които могат да те направят мъдър за спасение чрез вяра в Христа Исуса.<br />3:16. Всичкото писание е боговдъхновено и полезно за поука, за изобличение, за поправление, за наставление в правдата;<br />3:17. за да бъде Божият човек усъвършенствуван, съвършенно приготвен за всяко добро дело.<br /><br />- 4 -<br /><br />4:1. Заръчвам ти пред Бога и пред Христа Исуса, Който ще съди живите и мъртвите, и пред вид на явлението Му и царуването му:<br />4:2. проповядвай словото, настоявай на време и без време, изобличавай, порицавай, увещавай с голямо търпение и непрестанно поучаване.<br />4:3. Защото ще дойде време, когато няма да търпят здравото учение; но, понеже ги сърбят ушите, ще си насъберат учители по своите страсти,<br />4:4. и, като отвърнат ушите си от истината, ще се обърнат към басните.<br />4:5. Но бъди разбран във всичко, понеси страдание, извърши делото на благовестител, изпълнявай службата си.<br />4:6. Защото аз вече ставам принос, и времето за отиването ми настава.<br />4:7. Аз се подвизах в доброто воинствуване, попрището свърших, вярата упазих;<br />4:8. отсега нататък се пази за мене венецът (правдата), който Господ, праведния Съдия, ще ми въздаде в оня ден; и не само на мене,но и на всички, които са обикнали Неговото явление.<br />4:9. Постарай се да дойдеш скоро при мене;<br />4:10. Защото Димас ме остави, като обикна сегашния свят; той отиде в Солун, Крискент в Галатия, а Тит в Далмация.<br />4:11. Само Лука е при мене. Вземи Марка и го доведи със себе си, защото ми е полезен в службата.<br />4:12. А Тихика прати в Ефес.<br />4:13. Когато дойдеш, донеси япунджака, който съм оставил в Троада при Карпа, и книгите, а особено пергаментите.<br />4:14. Медникарят Александър ми стори много зло; Господ ще му върне по делата му;<br />4:15. от когото и ти се пази, защото той много се противи на нашите думи.<br />4:16. При първата ми защита никой не взе моя страна, но всичките ме оставиха; дано не им се счете това за грях.<br />4:17. Но Господ беше с мене и това ме укрепи, за да се прогласи напълно посланието чрез мене, и да чуят всички езичници; и аз бях избавен от лъвови уста.<br />4:18. Господ ще ме избави от всяко дело на лукавия и ще ме спаси и въведе в небесното Си царство; Комуто да бъде славата във вечни векове. Амин.<br />4:19. Поздрави Прискила и Акила и Онисифоровия дом.<br />4:20. Ераст остана в Коринт, а Трофима оставиха болен Милит.<br />4:21. Постарай се да дойдеш преди зимата. Поздравяват те Евул, Пуд, Лик, Клавдия и всички братя.<br />4:22. Господ да бъде с твоя дух. Благодат да бъде с вас. [Амин].<br />