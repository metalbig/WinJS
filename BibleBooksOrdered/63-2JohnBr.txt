II Йоан<br />
<br />- 1 -<br /><br />
1:1. От Презвитера до избраната госпожа и до чадата й, които аз наистина любя, (и не само аз, но и всички, които са познали истината).<br />1:2. заради истината, която пребъдва в нас, и ще бъде с нас до века,<br />1:3. благодат, милост, мир да бъдат с нас от Бога Отца и от [Господа] Исуса Христа, Сина на Отца, в истина и любов.<br />1:4. Много се зарадвах, че намерих някои от чадата ти да ходят в истината, както приехме заповедта от Отца.<br />1:5. И сега, умолявам те, не като че ти пиша нова заповед, но тая, която имахме отначало; Да любим един другиго.<br />1:6. И любовта е това: да ходим по Неговите заповеди. Тая е заповедта, в която трябва да ходите, както сте чули отначало.<br />1:7. Защото много измамници излязоха в света, които не изповядват дохождането на Исуса Христа в плът. Такъв човек е измамник и антихрист.<br />1:8. Внимавайте на себе си, да не изгубите, което сте изработили, но да получите пълна награда.<br />1:9. Никой, който върви напред, и не пребъдва в Христовото учение, няма Бога; тоя, който пребъдва в учението, той има и Отца и Сина.<br />1:10. Ако някой дойде при вас, и не носи това учение, недейте го приема в къщи, и не го поздравявайте,<br />1:11. защото, който го поздравява, става участник в неговите зли дела.<br />1:12. Имам много да ви пиша, но не искам да пиша с книга и мастило, обаче надявам се да дойда при вас, и уста с уста да се разговорим, за да бъде радостта ви пълна.<br />1:13. Поздравяват те чадата на твоята избрана сестра.<br />