<br />- Песен на песните -<br />
<br />
<br />- 1 -<br /><br />
1:1. Соломоновата песен на песните.<br />1:2. Нека ме целуне с целувките на устата си, Защото любовта ти е по-желателна от виното.<br />1:3. Твоите масла са благоуханни; Името ти е ароматно като изляно масло; Затова те обичат девиците.<br />1:4. Привлечи ме; ние ще тичаме след тебе. Царят ме въвежда във вътрешните си стаи; Ще се радваме и ще веселим за тебе, Ще спомняме твоята любов повече от виното; С право те обичат!<br />1:5. Черна съм, но хубава, ерусалимски дъщери, Като кидарските шатри, като Соломоновите завеси.<br />1:6. Не ме гледайте, че съм почерняла, Понеже слънцето ме е припърлило. Синовете на майка ми, като се разгневиха на мене, Поставиха ме пазачка на лозята; Но своето лозе но опазих.<br />1:7. Кажи ми ти, кого люби душата ми, Где пасеш стадото си, где го успокояваш на пладне; Че защо да съм като една, която се скита Край стадата на твоите другари?<br />1:8. Ако ти не знаеш, хубавице между жените, Излез по дирите на стадата И паси яретата си при шатрите на овчарите.<br />1:9. Уподобих те, любезна моя, На конете от Фараоновите колесници.<br />1:10. Красиви са твоите бузи с плетенки, И шията ти с огърлици.<br />1:11. Ще ти направим златни плетеници Със сребърни копчета.<br />1:12. Докато царят седи на трапезата си, Нардът ми издава благоуханието си.<br />1:13. Възлюбеният ми е за мене като китка от смирна, Която лежи между гърдите ми.<br />1:14. Възлюбленият ми е за мене като кипрова китка В лозята на Енгади.<br />1:15. Ето, хубава си, любезна моя, ето, хубава си; Очите ти са като на гълъбите.<br />1:16. Ето, хубав си, любезни ми, да! Приятен си; И постелката ни е зеленината.<br />1:17. Гредите на къщите ни са кедрови, Дъските ни са кипарисови.<br />

<br />- 2 -<br /><br />
2:1. Аз съм роза Саронова И долински крем.<br />2:2. Както е кремът между тръните; Така е любезната ми между дъщерите.<br />2:3. Както ябълката между дърветата на сада, Така е възлюбеният ми между синовете; Пожелах сянката му и седнах под нея, И плодът му бе сладък в устата ми.<br />2:4. Доведе ме в дома на пированието, И знамето му над мене бе любов.<br />2:5. Подкрепете ме с млинчета, разхладете ме с ябълки Защото съм ранена от любов.<br />2:6. Левицата му е под главата ми, И десницата му ме прегръща.<br />2:7. Заклевам ви, ерусалимски дъщери В сърните и в полските елени. Да не възбудите и да не събудите любовта ми преди да пожелае.<br />2:8. Гласът на възлюбления! ето, иде той, Скача по горите, играе по хълмовете.<br />2:9. Възлюбеният ми прилича на сърна или на млад елен; Ето стои, зад стената ни, Гледа в прозорците, Надзърта през решетките.<br />2:10. Проговаря възлюбленият ми и казва ми: Стани, любезна моя, прекрасна моя, и дойди;<br />2:11. Защото, ето, зимата измина, И дъждът престана и отиде си;<br />2:12. Цветята се явяват по земята, Времето на птичето пеене* пристигна, И гласът на гургулицата се чува в нашата земя;<br />2:13. По смоковницата зреят първите й смокини, И лозята цъфтят и издават благоухание. Стани, любезна моя; прекрасна моя, та дойди.<br />2:14. О гълъбице моя, в пукнатините на скалата. В скришните места на стръмнините, Нека видя лицето ти, нека чуя гласа ти; Защото гласът ти е сладък, и лицето ти прекрасно.<br />2:15. Хванете ни лисиците, Малките лисици, които погубват лозята; Защото лозята ни цъфтят.<br />2:16. Възлюбленият ми е мой, и аз негова; Пасе стадото си между кремовете.<br />2:17. Догде повее дневния хладен ветрец и побягнат сенките, Върни се, вълюблени ми, и бъди като сърне Или млад елен по назъбените планини.<br />

<br />- 3 -<br /><br />
3:1. През нощта на леглото си потърсих онзи, когото обича душата ми; Потърсих го, но не го намерих.<br />3:2. Рекох: Ще стана сега и ще обиколя града. По улиците и по площадите, Ще търся онзи, когото обича душата ми Потърсих го, но не го намерих.<br />3:3. Намериха ме стражарите, които обхождат града; Попитах ги: Видяхте ли онзи, когото обича душата ми?<br />3:4. А малко като ги отминах Намерих онзи, когото обича душата ми; Хванах го, и не го напуснах Догде го не въведох в къщата на майка си, И във вътрешната стая на оная, която ме е родила.<br />3:5. Заклевам ви, ерусалимски дъщери, В сърните и в полските елени, Да не възбудите и да не събудите любовта ми преди да пожелае.<br />3:6. Коя е тая която възлиза от пустинята като стълбове дим, Накадена със смирна и ливан, с всичките благоуханни прахове от търговеца?<br />3:7. Ето, носилката е на Соломона; Около нея са шестдесет яки мъже от Израилевите силни<br />3:8. Те всички държат меч и са обучени на война; Всеки държи меча си на бедрото си поради нощни страхове.<br />3:9. Цар Соломон си направи носилка От ливанско дърво:<br />3:10. Стълбчетата й направи от сребро, Легалището й от злато, постелката й от морав плат; Средата й бе бродирана чрез любовта на ерусалимските дъщери.<br />3:11. Излезте, сионови дъщери, та вижте цар Соломона С венеца, с който го венча майка му в деня на женитбата му, И в деня, когато сърцето му се веселеше.<br />

<br />- 4 -<br /><br />
4:1. Ето хубава си любезна моя; ето хубава си; Очите ти под булото са като гълъбови; Косите ти са като стадо кози Налягали по Галаадската планина;<br />4:2. Зъбите ти са като стадо ново-стрижени овци Възлизащи от къпането; Те са всички като близнета*, И не липсва ни един между тях<br />4:3. Устните си като червена прежда, И устата ти прекрасни; Челото ти под булото е Като част от нар;<br />4:4. Шията ти е като Давидовата кула Съградена за оръжейница, Гдето висят хиляда щитчета.- Всички щитове на силни мъже;<br />4:5. Двете ти гърди са като две сърнета близнета, Които пасат между кремовете.<br />4:6. Догде повее дневният хладен ветрец и побягнат сенките Аз ще отида в планините на смирната и в хълма на ливана.<br />4:7. Ти си все красива, любезна моя; И недостатък няма в тебе.<br />4:8. Дойди с мене от Ливан, невясто, С мене от Ливан; Погледни от върха на Амана, От върха на Санир и на Ермон, От леговищата на лъвовете, от планините на рисовете.<br />4:9. Пленила си сърцето ми, сестро моя, невясто, Пленила си сърцето ми с един поглед от очите си С една огърлица на шията си.<br />4:10. Колко е хубава твоята любов, сестро моя, невясто! Колко по-добра е от виното твоята любов, И благоуханието на твоите масла от всякакъв вид аромати!<br />4:11. От устата ти, невясто, капе като мед от пита; Мед и мляко има под езика ти; И благоуханието на дрехите ти е като миризмата на Ливан.<br />4:12. Градина затворена е сестра ми, невястата, Извор затворен, източник запечатан.<br />4:13. Твоите издънки са рай от нарове С отборни плодове, кипър с нард,<br />4:14. Нард и шафран, тръстика и канела, С всичките дървета доставящи благоухания като ливан, Смирна и алой, с всичките най-изрядни аромати.<br />4:15. Градински извор си ти, Кладенец с текуща вода, и поточета от Ливан.<br />4:16. Събудете се, северни ветрове, и дойди южни, Повей, в градината ми, за да потекат ароматите й. Нека дойде възлюбеният ми в градината си И яде изрядните си плодове.<br />

<br />- 5 -<br /><br />
5:1. Дойдох в градината си, сестро моя, невясто; Обрах смирната си и ароматите си; Ядох медената си пита с меда си; Пих виното си с млякото си. Яжте, приятели; Пийте, да! изобилно пийте, възлюбени.<br />5:2. Аз спях, но сърцето ми беше будно; И ето гласът на възлюбения ми; той хлопа и казва: Отвори ми, сестро моя, любезна моя! Гълъбица моя, съвършена моя; Защото главата ми се напълни с роса, Косите ми с нощни капки.<br />5:3. Но аз си рекох: Съблякох дрехата си, - как да я облека? Умих нозете си, - как да ги окалям?<br />5:4. Възлюбеният ми провря ръката си си през дупката на вратата; И сърцето ми се смути за него.<br />5:5. Аз станах да отворя на възлюбения си; И от ръцете ми капеше смирна, И от пръстите ми плавка смирна, Върху дръжките на ключалката.<br />5:6. Отворих на възлюбения си; Но възлюбеният ми беше се оттеглил, отишъл бе. Извиках: Душата ми ослабваше когато ми говореше! Потърсих го, но не го намерих; Повиках го, но не ми отговори.<br />5:7. Намериха ме стражарите, които обхождат града, Биха ме, раниха ме; Пазачите на стените ми отнеха мантията.<br />5:8. Заклевам ви, ерусалимски дъщери, ако намерите възлюбения ми, - то що? Кажете му, че съм ранена от любов.<br />5:9. В що различава твоят възлюбен от друг възлюбен, О ти прекрасна между жените? В що различава твоят възлюбен от друг възлюбен, Та ни заклеваш ти така?<br />5:10. Възлюбеният ми е бял и румен, Личи и между десет хиляди.<br />5:11. Главата му е като най-чисто злато; Косите му са къдрави, черни като гарван;<br />5:12. Очите му, умити в мляко, и като прилично вложени скъпоценни камъни, Са подобни на очите на гълъби при водни потоци;<br />5:13. Бузите му са като лехи с аромати, Като бряг с благоуханни растения; Устните му са като кремове, от които капе плавка смирна;<br />5:14. Ръцете му са като златни цилиндри покрити с хрисолит; Тялото му е като изделие от слонова кост украсено със сапфири;<br />5:15. Краката му са като мраморни стълбове Закрепени на подложки от чисто злато; Изгледът му е като Ливан, изящен като кедрове;<br />5:16. Устата му са много сладки; и той цял е прелестен. Такъв е възлюбеният ми, и такъв е приятелят ми, О ерусалимски дъщери.<br />

<br />- 6 -<br /><br />
6:1. Где е отишъл твоят възлюбен, О ти прекрасна между жените? Где е свърнал твоят възлюбен, - Та да го търсими ние с тебе?<br />6:2. Моят възлюбен слезе в градината си, в лехите с ароматите. За да пасе в градините и да бере крем.<br />6:3. Аз съм на възлюбения си, и възлюбеният ми е мой: Той пасе стадото си между кремовете.<br />6:4. Хубава си, любезна моя, като Терса, Красива като Ерусалим, Страшна като войска със знамена.<br />6:5. Отвърни очите си от мене, Защото те ме обладаха. Косите ти са като стадо кози Налягали по Галаад;<br />6:6. Зъбите ти са като стадо овци възлизащи от къпането; Те са всички като близнета*, и не липсва ни един между тях,<br />6:7. Челото ти под булото е Като част от нар.<br />6:8. Има шестдесет царици, и осемдесет наложници, И безброй девойки;<br />6:9. Но една е гълъбицата ми, съвършената ми. Тя е безподобната на майка си, отборната на родителите си; Видяха я дъщерите, и рекоха: Блазе й! Да! цариците и наложниците, и те я похвалиха.<br />6:10. Коя е тая, която поглежда като зората, Красива като луната, чиста като слънцето, Страшна като войска със знамена?<br />6:11. Слязох в градината на орехите За да видя зелените растения в долината. Да видя дали е напъпило лозето, И дали са цъфнали наровете.<br />6:12. Без да усетя, ожиданието ми ме постави Между колесниците на благородните ми люде.<br />6:13. Върни се, върни се, о суламко; Върни се, върни се, за да те погледаме! Какво ще видите в суламката? Нещо като борба между две дружини!<br />

<br />- 7 -<br /><br />
7:1. Колко са красиви нозете ти с чехлите, дъщерьо княжеска! Твоите закръглени бедра са подобни на огърлица, Изделие на художнически ръце;<br />7:2. Пъпът ти е както обла чаша, от която не липсва подправено вино; Коремът ти е като житен копен ограден с кремове;<br />7:3. Двете ти гърди са като две сърнета близнета;<br />7:4. Шията ти е като стълб от слонова кост; Очите ти са като водоемите в Есевон към портата Бат-рабим; Носът ти е като ливанската кула, Която гледа към Дамаск;<br />7:5. Главата ти върху тебе е като Кармил, И косите на главата ти като мораво; Царят е пленен в къдриците им.<br />7:6. Колко си хубава и колко приятна, О възлюбена, в очарованията си!<br />7:7. Това твое тяло прилича на палма. И гърдите ти на гроздове.<br />7:8. Рекох: Ще се възкача на палмата, ще хвана клончетата й; И, ето, гърдите ти ще бъдат като клончета на лоза, И благовонието на дъха* ти като ябълки,<br />7:9. И устата+ ти като най-хубаво вино, - Което се поглъща гладко за възлюбения ми, Като се хлъзга през устните на спящите.<br />7:10. Аз съм на възлюбения си; И неговото желание е към мене.<br />7:11. Дойди, възлюбени мой, нека излезем на полето, Да пренощуваме по селата,<br />7:12. Да осъмнем в лозята, да видим напъпила ли е лозата, Появил ли се е крехкият грозд и цъфнали ли са наровете; Там ще ти дам любовта си.<br />7:13. Мандрагоровите ябълки издават благоухание; И върху вратата ни има Всякакви изрядни плодове, нови и стари, Които съм запазила за тебе, възлюбени мой.<br />

<br />- 8 -<br /><br />
8:1. Дано ми беше ти като брат, Който е сукал от гърдите на майка ми! Когато те намерих вън щях да те целуна, Да! и никой не щеше да ме презре.<br />8:2. Взел бих те и завела В къщата на майка си, за да ме научиш; Напоила бих те с подправено вино И със сок от наровете си.<br />8:3. Левицата му би била под главата ми, И десницата му би ме прегръщала.<br />8:4. Заклевам ви, ерусалимски дъщери, Да не възбудите нито да събудите любовта ми, Преди да пожелае.<br />8:5. Коя е тая, която идва от пустинята Опираща се на възлюбения си? Аз те събудих под ябълката; Там те роди майка ти, Там те роди родителката ти.<br />8:6. Положи ме като печат на сърцето си, Като печат на мишцата си; Защото любовта е силна като смъртта. Ревността е остра като преизподнята, Чието святкане е святкане огнено, пламък най-буен.<br />8:7. Много води не могат угаси любовта, Нито реките могат я потопи; Ако би дал някой целия имот на дома си за любовта, Съвсем биха го презрели.<br />8:8. Ние имаме малка сестра, и тя няма гърди. Що да направим със сестра си в деня, когато стане дума за нея?<br />8:9. Ако бъде стена ще съградим на нея сребърни укрепления; И ако бъде врата, ще я оградим с кедрови дъски.<br />8:10. Аз съм стена, и гърдите ми са като стълбовете й; Тогава бях пред очите му като една, която е намерила благоволение*.<br />8:11. Соломон имаше лоза във Ваалхамон; Даде лозето на наематели; За плода му всеки трябваше да донесе хиляда сребърника.<br />8:12. Моето лозе, собствеността ми, е под моята власт+ ; Хилядата нека са на тебе Соломоне, И двете на ония, които пазят плода му.<br />8:13. О ти, която седиш в градините, Другарите внимават на гласа ти; Дай ми и аз да го чуя.<br />8:14. Бързай, възлюбени мои, И бъди като сърне или еленче Върху планините на ароматите.<br />