- 1 Тимотей -<br />
<br />
<br />- 1 -<br /><br />
1:1. Павел апостол Исус Христов, по заповед на Бога, нашия Спасител, и на Христа Исуса, нашата надежда,<br />1:2. до Тимотея, истинското ми чадо във вярата; Благодат, милост, мир от Бога Отца и от Христа Исуса, нашия Господ.<br />1:3. Както те молих, когато отивах в Македония да останеш в Ефес, за да заръчаш на някои да не предават друго учение,<br />1:4. нито да внимават на басни и безконечни родословия, които спомагат повече за препирни, а не за Божията спасителна наредба чрез вяра, така правя и сега.<br />1:5. А целта на това поръчване е чистосърдечна любов от добра съвест и нелицемерна вяра;<br />1:6. от които неща някои, като не случиха целта, отклониха се в празнословие,<br />1:7. и искат да бъдат законоучители, без да разбират нито що говорят, нито що твърдят.<br />1:8. А ние знаем, че законът е добър, ако го употребява някой законно,<br />1:9. като знае това, че законът се налага за праведния, а за беззаконните и непокорните, за нечестивите и грешните, за неблагоговейните и скверните, за убийците на бащи и убийците на майки, за човекоубийците,<br />1:10. за блудниците, мъжеложниците, търгуващите с роби, лъжците, кълнещите се на лъжа, и за всичко друго, що е противно на здравото учение,<br />1:11. според славното благовестие на блаженния Бог, което ми биде поверено.<br />1:12. Благодаря на Христа Исуса нашия Господ, Който ми даде сила, че ме счете за верен и ме настани на службата,<br />1:13. при все, че бях изпърво хулител, гонител и пакостник. Но придобих милост, понеже, като невеж, сторих това в неверие;<br />1:14. и благодатта на нашия Господ се преумножи към мене с вяра и любов в Христа Исуса.<br />1:15. Вярно е това слово и заслужава пълно приемане, че Христос Исус дойде на света да спаси грешните, от които главният съм аз.<br />1:16. Но придобих милост по тая причина, за да покаже Исус Христос в мене, главния грешник, цялото Си дълготърпение, за пример на ония, които щяха да повярват в Него за вечен живот.<br />1:17. А на вечния Цар, на безсмъртния, невидимия, единствения Бог, да бъде чест и слава до вечни векове. Амин.<br />1:18. Това заръчване ти предавам, чадо Тимотее, според пророчествата, които първо те посочиха, за да воюваш съобразно с тях доброто воинствуване,<br />1:19. имайки вяра и чиста съвест, която някои, като отхвърлиха отпаднаха от вярата;<br />1:20. от които са Именей и Александър, които предадох на сатаната, за да се научат да не богохулстват.<br />

<br />- 2 -<br /><br />
2:1. И тъй, увещавам, преди всичко, да отправяте молби, молитви, прошения, благодарения на всички човеци,<br />2:2. за царе и за всички, които са високопоставени, за да поминем тих и спокоен живот в пълно благочестие и сериозност.<br />2:3. Това е добро и благоприятно пред Бога, нашия Спасител,<br />2:4. Който иска да се спасят всички човеци и да достигнат до познание на истината.<br />2:5. Защото има само един Бог и един ходатай между Бога и човеците, човекът Христос Исус,<br />2:6. Който, като своевременно свидетелство за това, даде Себе Си откуп за всички;<br />2:7. за което аз бях поставен проповедник и апостол, (истина казвам не лъжа), учител на езичници във вярата и истината.<br />2:8. И тъй, искам мъжете да се молят на всяко място, като издигат ръце свети, а не гневни и препирливи,<br />2:9. Така и жените да украсят със скромна премяна, с срамежливост и целомъдрие, не с плетена коса и злато или бисери или скъпи дрехи,<br />2:10. а с добри дела, както прилича на жени, които са се посветили на благочестието.<br />2:11. Жената да се учи мълчаливо с пълно подчинение.<br />2:12. А на жената не позволявам да поучава, нито да владее над мъжа, но нека бъде мълчалива.<br />2:13. Защото първо Адам бе създаден, а после Ева.<br />2:14. И Адам не се излъга; но жената се излъга, та падна в престъпление.<br />2:15. Но пак тя ще се спаси чрез чадородието, ако пребъдат във вяра, в любов и в святост с целомъдрие.<br />

<br />- 3 -<br /><br />
3:1. Вярно е това слово: Ако се ревне някому епископство, добро дело желае.<br />3:2. Прочее, епископът трябва да бъде непорочен, мъж на една жена, самообладан, разбран, порядъчен, честолюбив, способен да поучава,<br />3:3. не навикнал на пияни разправии, не побойник, а кротък, не крамолник, не сребролюбец;<br />3:4. който управлява добре своя си дом и държи чадата си в послушание с пълна сериозност;<br />3:5. (защото човек ако не знае да управлява своя си дом, как ще се грижи за Божията църква?)<br />3:6. да не е нов във вярата, за да се не възгордее и падне под същото осъждане с дявола.<br />3:7. При това, той трябва да се ползува с добри отзиви и от външните, за да не падне в укор и в примката на дявола.<br />3:8. Така и дяконите трябва да бъдат сериозни, не двоезични, да не обичат много вино, да не бъдат лакоми за гнусна печалба,<br />3:9. да държат с чиста съвест тайната на вярата.<br />3:10. Също и те първо да се изпитват и после да стават дякони, ако са непорочни.<br />3:11. Тъй и жените им ( Или: дякониците) трябва да бъдат сериозни, не клеветници, самообладани, вярни във всичко.<br />3:12. Дяконите да бъдат мъже всеки на една жена, да управляват добре чадата си и домовете си.<br />3:13. Защото, тия които са служили добре като дякони, придобиват за себе си добро положение и голямо дръзновение във вярата на Христа Исуса.<br />3:14. Надявам се скоро да дойда при тебе; но това ти пиша,<br />3:15. в случай, че закъснея, за да знаеш, как трябва да се обхождат хората в Божия дом, който е църква на живия Бог, стълб и подпорка на истината.<br />3:16. И без противоречие, велика е тайната на благочестието: - Тоя, "Който биде явен в плът, Доказан чрез Духа, Виден от ангели, Проповядван между народите, Повярван в света, Възнесен в слава",<br />

<br />- 4 -<br /><br />
4:1. А Духът изрично казва, че в послешните времена някои ще отстъпят от вярата, и ще слушат измамителни духове и бясовски учения,<br />4:2. чрез лицемерието на човеци, които лъжат, чиято съвест е пригоряла,<br />4:3. които запрещават жененето и заповядват въздържание от ястия, които Бог създаде, за да се употребяват с благодарение от ония, които вярват и разбират истината.<br />4:4. Защото всяко нещо, създадено от Бога, е добро, и нищо не е за отхвърляне, ако се приема с благодарение;<br />4:5. Понеже се освещава чрез Божието слово и молитва.<br />4:6. В това като съветваш братята, ще бъдеш добър служител Исус Христов, хранен с думите на вярата и доброто учение, което си следвал до сега.<br />4:7. А отхвърляй скверните и бабешките басни и обучавай себе си в благочестие.<br />4:8. Защото телесното обучение е за малко полезно; а благочестието е за всичко полезно, понеже има обещанието и за сегашния и за бъдещия живот.<br />4:9. Това слово е вярно и заслужава приемане;<br />4:10. понеже за това се трудим и подвизаваме, защото се надяваме на живия Бог, Който е Спасител на всички човеци, а най-вече на вярващите.<br />4:11. Това заръчвай и учи.<br />4:12. Никой да не презира твоята младост; но бъди пример на вярващите в слово, в поведение, в любов, във вяра, в чистота.<br />4:13. Докато дойда, внимавай на прочитането, на увещанието на проучването.<br />4:14. Не пренебрегвай, дарбата която имаш, която ти се даде, съгласно с пророчеството, чрез ръкополагането от презвитерите.<br />4:15. В това прилежавай, на това се предавай, за да стане явен на всички твоят напредък.<br />4:16. Внимавай на себе си и на поучението си, постоянствувай в това; защото, като правиш това, ще спасиш и себе си и слушателите си.<br />

<br />- 5 -<br /><br />
5:1. Стар човек не изобличавай, а увещавай го като баща, по-младите като братя,<br />5:2. старите жени като майки, по-младите като сестри - със съвършенна чистота.<br />5:3. Почитай вдовиците, които наистина са вдовици.<br />5:4. Но ако някоя вдовица има чада и внуци, те нека се учат да показват благочестие към домашните си и да отдават дължимото на родителите си; защото това е угодно пред Бога.<br />5:5. А която е истинска вдовица и е останала сама, тя се надява на Бога и постоянствува в молби и в молитви нощем и денем;<br />5:6. но оная, която живее сладострастно, жива е умряла.<br />5:7. Заръчвай и това, за да бъдат и непорочни.<br />5:8. Но ако някой не промишлява за своите, а най-вече за домашните си, той се е отрекъл от вярата, и от безверник е по-лош.<br />5:9. Да се записва само такава вдовица, която не е по-долу от шестдесет години, която е била на един мъж жена,<br />5:10. Известна по добрите си дела: ако е отхранила чеда, ако е приемала странки, ако е омивала нозете на светии, ако е помагала на страдащи, ако се е предавала на всякакво добро дело.<br />5:11. А по-младите вдовици не приемай, защото, когато страстите им ги отвърнат от Христа, искат да се омъжват,<br />5:12. та падат под осъждане, защото са се пометнали от първото си убеждение.<br />5:13. А при това, те навикват да стоят празни, да ходят от къща на къща, и не само да бъдат празни, но и бъбриви, като се месят в чужди работи и говорят това, което не трябва да се говори.<br />5:14. По тая причина, искам по-младите вдовици да се омъжват, да раждат деца, да управляват дом, да не дават никаква причина на противника да хули;<br />5:15. защото някои вече са се отклонили и отишли подир сатана.<br />5:16. Ако някой вярващ, мъж или жена, има сродници вдовици, нека ги пригледват, та църквата да се не обременява, за да може да пригледва истинските вдовици.<br />5:17. Презвитер който управлява добре, нека се удостояват с двойна почит, особно ония, които се трудят в словото и поучението,<br />5:18. защото писанието казва: "Да не обърнеш устата на воля, когато вършее", и: "Работникът заслужава заплатата си".<br />5:19. Против презвитер не приемай обвинение, освен ако е нанесено от двама или трима свидетели.<br />5:20. Ония, които съгрешават, изобличавай пред всички, та другите да имат страх.<br />5:21. Пред Бога, пред Христа Исуса и пред избраните ангели ти заръчвам да пазиш тия заповеди без предразсъдък и нищо да не вършиш с пристрастие.<br />5:22. Не прибързвай да ръкополагаш никого, нито участвай в чужди грехове. Пази себе си чист.<br />5:23. Не пий вече само вода, но употребявай малко вино за стомаха си и за честите си боледувания.<br />5:24. Греховете на някои човеци са явни и предварят ги на съда; а на някои идат отпосле.<br />5:25. Така и добрите дела на някои са явни; а ония, които не са, не могат да се укрият за винаги.<br />

<br />- 6 -<br /><br />
6:1. Които са слуги под игото на робството, нека считат господарите си достойни за всяка почит, та да не се хули Божието име и учението.<br />6:2. И ония, които имат вярващи господари, да не ги презират, за гдето са братя; но толкова повече нека им работят, защото ония, които се ползуват от усърдието им, са вярващи и възлюбени. Това поучавай и увещавай;<br />6:3. и ако някой предава друго учение, и не се съобразява с думите на нашия Господ Исус Христос и учението, което е съгласно с благочетието,<br />6:4. той се е възгордял и не знае нищо, а има болничава охота за разисквания и препирни за нищожности, от които произлизат завист, разпри, хули, лукави подозрения,<br />6:5. крамоли между човеци с развратен ум и лишени от истина, които мислят, че благочестието е средство за печалба.<br />6:6. А благочестието с задоволство е голяма печалба;<br />6:7. защото нищо не сме внесли в света, нито можем да изнесем нищо;<br />6:8. а, като имаме прехрана и облекло, те ще ни бъдат доволно.<br />6:9. А които ламтят за обогатяване, падат в изкушение, в примка и в много глупави и вредни страсти, които потопяват човеците в разорение и погибел.<br />6:10. Защото сребролюбието е корен на всякакви злини, към което се стремиха някои от вярата, и пронизваха себе си с много скърби,<br />6:11. Но ти, човече Божий, от тия къща; и следвай правдата, благочестието, вярата, любовта, търпението, кротостта.<br />6:12. Подвизавай се в доброто воинствуване на вярата; хвани се за вечния живот, на който си бил призван, като си направил добрата изповед мнозина свидетели.<br />6:13. Заръчвам ти пред Бога, Който оживява всичко и пред Христа Исуса, Който пред Понтийския Пилат засвидетелствува с добрата изповед,<br />6:14. да пазиш тая заповед чисто и безукорно до явлението на нашия Господ Исус Христос,<br />6:15. което своевременно ще бъде открито от блажения и единствен Властител, ; Цар на царствуващите и господ на господствуващите,<br />6:16. Който сам притежава безсмъртие; обитавайки в непристъпна светлина; Когото никой човек не е видял, нито може да види; Комуто да бъде чест и вечна сила. Амин.<br />6:17. На ония, които имат богатство на тоя свят, заръчай да не високоумствуват, нито да се надяват на непостоянното богатство, а на Бога, Който ни дава всичко изобилно да се наслаждаваме;<br />6:18. да суруват добро, да богатеят с добри дела, да бъдат щедри, съчувствителни,<br />6:19. да събират за себе си имот, който ще бъде добра основа за бъдеще, за да се хванат за истинският живот.<br />6:20. О, Тимотее, пази това, което ти е поверено, като се отклоняваш от скверните празнословия и противоречия на криво нареченото знание,<br />6:21. на което, като се предадоха някои, отстраниха се от вярата. Благодат да бъде с вас. [Амин].<br />