I Йоан<br />
<br />- 1 -<br /><br />
1:1. Това, което беше отначало, което чухме, което видяхме с очите си, което изгледахме и ръцете ни попипаха, за Словото на Живота,_<br />1:2. (защото животът се яви, и ние видяхме, и свидетелствуваме, и ви възвестяваме вечния живот, който беше у Отца и се яви нам),_<br />1:3. това, което сме видели и чули, него възвестяваме и на вас, за да имате и вие общение с нас; а пък нашето общение е с Отца и Неговия Син Исус Христос.<br />1:4. И това ви пишем, за да бъде пълна вашата радост.<br />1:5. И известието, което чухме от Него и възвестяваме на вас, е това, че Бог е светлина, и в Него няма никаква тъмнина.<br />1:6. Ако речем, че имаме общение с Него, а ходим в тъмнината, лъжем и не действуваме според истината.<br />1:7. Но ако ходим в светлината, както е Той в светлината, имаме общение един с друг, и кръвта на Сина Му Исуса [Христа] ни очиства от всеки грях.<br />1:8. Ако речем, че нямаме грях, лъжем себе си, и истината не е в нас.<br />1:9. Ако изповядваме греховете си, Той е верен и праведен да ни прости греховете, и да ни очисти от всяка неправда.<br />1:10. Ако речем, че не сме съгрешили, правим Бог лъжец, и Неговото слово не е в нас.<br />

<br />- 2 -<br /><br />
2:1. Дечица мои, това ви пиша, за да не съгрешите; но ако съгреши някой, имаме ходатай (Или утешител Вж. Йоан 14:16) при Отца, Исуса Христа праведния.<br />2:2. Той е омилостивение за нашите грехове, и не само за нашите, но и за греховете на целия свят.<br />2:2. Дечица, и сега пребъдвайте в Него, та когато се яви, да имате дръзновение, и да се не посрамим пред Него в пришествието Му.<br />2:2. Ако знаете, че Той е праведен, знайте, че и всеки, който върши правда, е от Него роден.<br />2:3. И по това сме уверени, че Го познаваме, ако пазим заповедите Му<br />2:4. Който казва: Познавам Го, а заповедите Му не пази, лъжец е, и истината не е в него.<br />2:5. Но ако някой пази словото Му, неговата любов към Бога е наистина съвършена. По това знаем, че сме в Него.<br />2:6. Който казва, че пребъдва в Него, сам е длъжен да ходи, както е ходил Христос.<br />2:7. Възлюбени, не е нова заповедта, която ви пиша, но е стара заповед, която сте имали отначало; старата заповед е словото, което сте чули.<br />2:8. Но пак е нова заповедта, която ви пиша, което нещо е истинско и в Него и във вас; защото тъмнината преминава, и истинската светлина вече свети.<br />2:9. Който казва, че е в светлината, а мрази брата си, той и до сега е в тъмнината.<br />2:10. Който люби брата си, той пребъдва в светлината; и в него няма съблазън.<br />2:11. А който мрази брата си той и в тъмнината ходи, и не знае къде отива, защото тъмнината е заслепила очите му.<br />2:12. Пиша вам, дечица, защото ви се простиха греховете заради Неговото име.<br />2:13. Пиша вам, бащи, защото познавате Този, Който е отначало. Писах вам, младежи, защото сте силни, и Божието слово пребъдва във вас, и победихте лукавия. Писах вам,дечица, защото познавате Отца.<br />2:14. Писах вам, бащи, защото познавате Този, Който е отначало. Писах вам, младежи, защото сте силни, и Божието слово пребъдва във вас; и победихте лукавия.<br />2:15. Не любете света, нито каквото е на света. Ако люби някой света, в него няма любов към Отца.<br />2:16. Защото всичко ще е в света, похотта на плътта, пожеланието на очите, и тщеславието на живота, не е от Отца, но е от света;<br />2:17. и светът преминава, и неговите похоти; а който върши Божията воля, пребъдва до века.<br />2:18. Дечица, последно време е; защото както сте чули, че иде Антихрист, и понеже сега има много антихристи, от това знаем, че е последно време.<br />2:19. От нас излязоха, но не бяха от нас; защото ако бяха били от нас, щяха да си останат с нас, но излязоха, за да стане явно, че те всички не са от нас.<br />2:20. А вие сте помазани от Светия и знаете всичко.<br />2:21. Пиша ви, не защото не знаете истината, но защото я знаете и разбирате, че никаква лъжа не е от истината.<br />2:22. Кой е лъжец, освен оня, който отрича, че Исус е Христос? той е антихрист, който се отрича от Отца и от Сина.<br />2:23. Никой, който се отрича от Сина, няма нито Отца; а който изповядва Сина, има и Отца.<br />2:24. А колкото за вас, онова, което сте чули отначало, нека остане у вас. Ако остане у вас това, което сте чули отначало, то и вие ще пребъдете в Сина и Отца.<br />2:25. И обещанието, което Той ни даде е това_- вечен живот.<br />2:26. Пиша ви това поради тия, които желаят да ви заблудят;<br />2:27. а колкото за вас, помазанието, което приехте от Него, остава във вас, и нямате нужда да ви учи някой; затова, както Неговото помазание ви учи за всичко, и е истинско, а не лъжливо, пребъдвайте в Него, както ви е научило да правите.<br />

<br />- 3 -<br /><br />
3:1. Вижте каква любов е дал нам Отец, да се наречем Божии чада; а такива и сме. Затова светът не познава нас, защото Него не позна.<br />3:2. Възлюбени, сега сме Божии чада, и още не е станало явно какво ще бъдем; но знаем, че когато стане явно, ще бъдем подобни Нему, защото ще го видим както е.<br />3:3. И всеки, който има тая надежда на Него, очиства себе си, както Той е чист.<br />3:4. Всеки, който върши грях,върши и беззаконие, защото грехът е и беззаконие;<br />3:5. и знаете, че Той се яви да носи греховете. В Него няма грях.<br />3:6. Никой, който пребъдва в Него, не съгрешава; никой, който съгрешава, не Го е видял, нито Го е познал.<br />3:7. Дечица, никой не ви заблуждава; който върши правда, праведен е, както и Христос е праведен.<br />3:8. Който върши грях, от дявола е; защото дяволът отначало съгрешава. Затова се яви Божият Син, да съсипе делата на дявола,<br />3:9. Никой, който е роден от Бога, не върши грях, защото неговият зародиш пребъдва в Него; и не може да съгрешава, защото е роден от Бога.<br />3:10. По това се разпознават Божиите чада и дяволските чада; никой, който не върши правда, не е от Бога, нито оня, който не люби брата си.<br />3:11. Защото поръчката, която чухте от начало, е това: да любим един другиго;<br />3:12. а да не бъдем както Каин, който беше от лукавия и уби брата си. И защо го уби? Защото неговите дела бяха нечестиви, а братовите му правдиви.<br />3:13. Недейте се чуди братя, ако светът ви мрази.<br />3:14. Ние знаем, че сме преминали от смърт в живот, защото любим братята. Който не люби, остава в смърт.<br />3:15. Всеки, който мрази брата си е човекоубиец; и вие знаете, че в никой човекоубиец не пребъдва вечен живот.<br />3:16. От това познаваме любовта, че Той даде живота Си за нас. Така и ние сме длъжни да дадем живота си за братята,<br />3:17. Но ако някой, който има световните блага, вижда брата си в нужда, а заключи сърцето си от него, как ще пребъдва в него любовта към Бога?<br />3:18. Дечица, да не любим с думи нито с език, но и с дело и в действителност.<br />3:19. От това ще познаем, че сме от истината, и ще уверим сърцето си пред Него<br />3:20. относно всичко, в което нашето сърце ни осъжда; защото Бог е по-голям от сърцето ни и знае всичко.<br />3:21. Възлюбени, ако нашето сърце не ни осъжда, имаме дръзновение спрямо Бога;<br />3:22. и каквото и да поискаме, получаваме от Него, защото пазим заповедите Му и вършим това що е угодно пред Него.<br />3:23. И Неговата заповед е това: да вярваме в името на Сина Му Исуса Христа, и да любим един другиго, както ни е заповядал.<br />3:24. И който пази неговите заповеди, пребъдва в Бога и Бог в него; и по това познаваме, че той пребъдва в нас, по Духа, който ни е дал.<br />

<br />- 4 -<br /><br />
4:1. Възлюбени, не вярвайте на всеки дух, но изпитвайте духовете дали са от Бога; защото много лъжепророци излязоха по света.<br />4:2. По това познавайте Божия Дух: всеки дух, който изповяда, че Исус Христос дойде в плът, е от Бога;<br />4:3. а никой, който не изповядва Спасителя *(Гръцки: Исуса), не е от Бога; и това е духът на Антихриста, за когото сте чули, че иде и сега е вече в света.<br />4:4. Вие сте от Бога, дечица, и победили сте ги; защото по-велик е Оня, Който е с вас от онзи, който е в света.<br />4:5. Те са от света, за това светски говорят и светът тях слуша<br />4:6. Ние сме от Бога; който познава Бога, нас слуша; който не е от Бога, не ни слуша. По това разпознаваме духа на истината и духа на заблудата.<br />4:7. Възлюбени, да любим един другиго, защото любовта е от Бога; и всеки, който люби, роден е от Бога и познава Бога.<br />4:8. Който не люби, не е познал Бога; защото Бог е любов<br />4:9. В това се яви Божията любов към нас, че Бог изпрати на света Своя еднороден Син, за да живеем чрез Него.<br />4:10. В това се състои любовта, не че ние сме възлюбили Бога, но че Той въблюби нас и прати Сина Си като омилостивение на греховете ни.<br />4:11. Въблюбени, понеже така ни е възлюбил Бог, то и ние сме длъжни да любим един другиго.<br />4:12. Никой никога не е видял Бога; но ако любим един другиго, Бог пребъдва в нас, и любовта към него е съвършена в нас.<br />4:13. По това познаваме, че пребъдваме в Него и Той в нас, гдето ни е дал от Духа Си.<br />4:14. И видяхме и свидетелствуваме, че Отец прати Сина Си да бъде Спасител на Света.<br />4:15. Ако някой изповяда, че Исус е Божият Син, Бог пребъдва в него, и той е от Бога.<br />4:16. И ние познаваме и сме повярвали любовта, която Бог има към нас. Бог е любов; и който пребъдва в любовта, пребъдва в Бога, и Бог пребъдва в него.<br />4:17. В това се усъвършенствува любовта в нас, когато имаме дръзновение в съдния ден, защото, както е Той, така сме и ние в тоя свят.<br />4:18. В любовта няма страх, но съвършената любов изпъжда страха; защото страхът има в себе си наказание, и който се страхува, не е усъвършенствуван в любовта.<br />4:19. Ние любим [Него], защото първо Той залюби нас.<br />4:20. Ако рече някой: Люби Бога, а мрази брата си, той е лъжец; защото, който не люби брата си, когото е видял, не може да люби Бога, Когото не е видял.<br />4:21. И тая заповед имаме от Него: Който люби Бога, да люби и брата си.<br />

<br />- 5 -<br /><br />
5:1. Всеки, който вярва, че Исус е Христос, е роден от Бога; и всеки, който люби Родителя, люби и родения от Него.<br />5:2. По това познаваме, че любим Божиите чада, когато любим Бога и изпълняваме Неговите заповеди,<br />5:3. защото ето що е любов към Бога: да пазим неговите заповеди; а заповедите Му не са тежки.<br />5:4. Защото всичко, що е родено от Бога, побеждава света; и тая победа, която е победила света е спечелила нашата вяра.<br />5:5. И кой побеждава света, ако не е тоя, който вярва, че Исус е Божият Син?<br />5:6. Това е Исус Христос, Който е дошъл чрез вода и кръв; не само чрез водата, но чрез водата и чрез кръвта;<br />5:7. и Духът е, който свидетелствува, понеже Духът е истината.<br />5:8. Защото три са, които свидетелствуват: Духът, водата и кръвта; и тия три са съгласни.<br />5:9. Ако приемаме свидетелството на човеците, свидетелството на Бога е по-важно: защото това, което Бог заявява, е туй, че Той е свидетелствувал за Сина Си.<br />5:10. Който вярва в Божия Син, има това свидетелство в себе си; който не вярва Бога, направил Го е лъжец, защото не е повярвал свидетелството, което Бог е свидетелствувал за Сина Си.<br />5:11. И свидетелството е това, че Бог ни е дал вечен живот, и че тоя живот е в Сина Му<br />5:12. Който има Сина, има тоя живот; който няма Божия Син, няма тоя живот.<br />5:13. Това писах на вас, които вярват в името на Божия Син, за да знаете, че имате вечен живот [и да вярвате в името на Божия Син].<br />5:14. И увереността, която имаме спрямо Него е това, че, ако просим нещо по Неговата воля, Той ни слуша;<br />5:15. и ако знаем, че ни слуша, за каквото и да Му попросим, знаем че получаваме това, което сме просили от Него.<br />5:16. Ако някой види брата си, че извърши несмъртен грях, нека се моли, и Бог ще му даде живот, сиреч, на ония, които съгрешават несмъртно. Има смъртен грях; не казвам за него да се помоли.<br />5:17. Всяка неправда е грях; и има грях, който не е смъртен.<br />5:18. Знаем, че всеки роден от Бога не съгрешава; но оня, който се е родил от Бога, пази себе си, и лукавият не се докосва до него.<br />5:19. Знаем, че ние сме от Бога; и целият свят лежи в лукавия.<br />5:20. Знаем още, че Божият Син е дошъл и ни е дал разум да познаваме истинния Бог; и ние сме в истинния, сиреч в Сина Му Исуса Христа. Това е истинския Бог и вечен живот.<br />5:21. Дечица, пазете себе си от идоли.<br /><br />