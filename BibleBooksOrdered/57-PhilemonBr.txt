- Филимон  -<br />
<br />
<br />- 1 -<br /><br />
1:1. Павел, затворик за Христа Исуса и брат Тимотей, до нашия любезен съработник Филимон<br />1:2. и до сестра Апфиния и до нашия сподвижник Архип и до твоята домашна църква:<br />1:3. Благодат и мир да бъде на вас от Бога, нашия Отец и Господа Исуса Христа.<br />1:4. Винаги благодаря на моя Бог, когато те споменавам в молитвите си,<br />1:5. като слушам за твоята любов и за вярата, която имаш към Господа Исуса, и която показваш към всички светии.<br />1:6. Молитствувам щото това общение в твоята вяра да действува така, та да познаят те всичкото добро, което е в нас, за слава на Христа.<br />1:7. Защото съм имал голяма радост и утеха поради твоята любов, понеже сърцата на светиите се освежаваха чрез тебе, брате.<br />1:8. Затова ако имам право с голямо дръзновение в Христа да ти заповядвам това, което подобава,<br />1:9. пак, заради любовта, предпочитам да те моля. Аз прочее, който сам Павел старец, а сега и затворник за Христа Исуса,<br />1:10. ти се моля за моето чадо Онисима ( Значи: Полезен. ), когото родих в оковите си,<br />1:11. който беше някога безполезен на тебе, а сега полезен и на тебе и на мене;<br />1:12. когото ти пращам назад лично, сиреч, самото ми сърце,<br />1:13. Аз бих обичал да го задържа при себе си, да ми слугува вместо тебе, като съм в окови за благовестието;<br />1:14. но без да зная твоето мнение не искам да сторя нищо, за да не бъде твоята добрина като от принуждение, но самоволна.<br />1:15. Защото може-би той да се е отлъчил от тебе за малко време, за да го имаш за винаги,<br />1:16. не вече като слуга, но повече от слуга, като брат,особенно възлюблен на мене, а колкото повече на тебе, и по плът и в Господа!<br />1:17. И тъй, ако ме считаш за съдружник, приеми него като мене.<br />1:18. И ако те е в нещо неоправдал, или ти дължи нещо, мини това на моя сметка;<br />1:19. аз, Павел, пиша това с ръката си: Аз ще платя, - да ти не кажа, че ти ми дължиш и сам себе си.<br />1:20. Да! брате, нека имам тая печалба от тебе в Господа; освежавай сърцето ми в Христа.<br />1:21. Уверен в твоята послушност; аз ти пиша и зная, че ще сториш повече, отколкото ти казвам.<br />1:22. А между това приготви ми стая, понеже се надавам, че ще ви бъда подарен чрез молитвите ви.<br />1:23. Поздравява те Епафрас, който е затворен с мен заради Христа Исуса,<br />1:24. също и моите съработници Марко, Аристах, Димас и Лука.<br />1:25. Благодатта на нашия Господ Исус Христос да бъде с духа на всички ви. Амин.<br />