II Петър<br />
<br />- 1 -<br /><br />
1:1. Симон Петър, слуга и апостол Исус Христов, на вас, които чрез правдата на нашия Бог и Спасител Исус Христос сте получили еднаква с нас скъпоценна вяра:<br />1:2. Благодат и мир да ви се умножи чрез познаването на Бога и на Исуса, нашия Господ.<br />1:3. Понеже Неговата божествена сила ни е подарила всичко що е потребно за живота и за благочестието, чрез познаването на Този, Който ни е призовал чрез Своята слава и сила:<br />1:4. чрез които се подариха скъпоценните нам и твърде големи обещания, за да станете чрез тях участници на божественото естество, като сте избягали от произлязлото от страстите разтление в света;<br />1:5. то по самата тая причина положете всяко старание и прибавете на вярата си добродетел, на добродетелта си благоразумие,<br />1:6. на благоразумието си себеобуздание, на себеобузданието си твърдост, на твърдостта си благочестие,<br />1:7. на благочестието си братолюбие, и на братолюбието си любов.<br />1:8. Защото ако тия добродетели се намират у вас и изобилват, те ви правят да не сте безделни нито безплодни в познаването на нашия Господ Исус Христос.<br />1:9. Но оня, у когото те не се намират, е сляп, късоглед, и е забравил, че е бил очистен от старите си грехове.<br />1:10. Затова, братя, постарайте се още повече да затвърдявате вашето призвание и избиране; защото като вършите тия добродетели, никога няма да изпаднете.<br />1:11. Понеже така ще ви се даде голям достъп във вечното царство на нашия Господ и Спасител Исус Христос.<br />1:12. Затова всякога ще бъда готов да ви напомням за тия работи, ако и да ги знаете и да сте утвърдени в истината, която сега държите.<br />1:13. И мисля, че е право, докато съм в тая телесна хижа, да ви подтиквам чрез напомняне;<br />1:14. понеже зная, че скоро ще напусна хижата си, както ми извести нашият Господ Исус Христос.<br />1:15. Даже ще се постарая щото вие и след смъртта ми, да можете всякога да помните тия работи.<br />1:16. Защото, когато ви обявихме силата и пришествието на нашия Господ Исус Христос, ние не следвахме хитроизмислени басни, а бяхме очевидци на Неговото величие.<br />1:17. Защото Той прие от Бога Отца почест и слава, когато от великолепната слава дойде от Него такъв глас: Този е Моят възлюбен Син, в Когото е Моето благоволение.<br />1:18. Тоя глас чухме сами ние, че дойде от небето, когато бяхме с Него на светата планина.<br />1:19. И така, пророческото слово повече се потвърждава за нас; и вие добре правите, че внимавате на него, като на светило, което свети в тъмно място, догде се зазори, и зорницата изгрее в сърцата ви.<br />1:20. И това да знаете преди всичко, че никое пророчество в писанието не е частно на пророка обяснение на Божията воля:<br />1:21. защото никога не е идвало пророчество от човешка воля, но [светите] човеци са говорили от Бога; движими от Святия Дух.<br />

<br />- 2 -<br /><br />
2:1. Но имало е лъжливи пророци между людете, както и между вас ще има лъжливи учители, които ще въведат тайно гибелни ереси, като се отричат даже от Господаря, Който ги е купил, та ще навлекат на себе си бърза погибел.<br />2:2. И мнозина ще последват техните похотливи дела, поради които човеци пътят на истината ще се похули.<br />2:3. От лакомство те ще ви мамят с присторени думи; но тяхната присъда, отдавна приготвена, не се забавя, и тяхното погубление не дреме.<br />2:4. Защото, ако Бог не пощади и ангели, когато съгрешиха, но ги хвърли в мрака на най-дълбоките ровове, и ги предаде да бъдат вардени за съд;<br />2:5. и ако не пощади стария свят, но опази с още седем души Ноя, проповедника на правдата, когато нанесе потоп върху нечестивия свят;<br />2:6. тъй също, ако Той осъди на разорение содомските и гоморските градове и ги обърна на пепел, и ги постави за пример на ония, които щяха да вършат нечестие,<br />2:7. но избави праведния Лот, комуто бе досадил развратния живот на нечестивите;<br />2:8. (защото тоя праведен човек, като живееше между тях измъчваше от ден на ден праведната си душа, като гледаше и слушаше беззаконните им дела);<br />2:9. то знае Господ как да избави благочестивите от напаст, а неправедните да държи под наказание за съдния ден,<br />2:10. а особено тия, които с нечисто пожелание следват плътските страсти и презират властта. Смели и упорити, те не се страхуват да хулят славните същества;<br />2:11. докато ангелите, ако и да са по-големи в мощ и сила, не представят против тях хулителна присъда пред Господа.<br />2:12. Тия, обаче, като животни без разум, естествено родени, за да бъдат ловени и изтребвани, хулят за неща, които не знаят, и ще погинат в своя разврат,<br />2:13. наближаващи да получат заплатата на неправдата_- люде, които считат за удоволствие да разкошествуват денем. Те са петна и позор; наслаждават се на примамките си, когато са на угощение при вас;<br />2:14. очите им са пълни с блудство и с непрестанен грях; подмамват неутвърдени души; сърцето им е научено на лакомство; те са предадени на проклетия;<br />2:15. оставиха правия път и се заблудиха, като последваха пътя на Валаама Веоров, който обикна заплатата на неправдата,<br />2:16. но биде изобличен за своето беззаконие, когато ням осел проговори с човешки глас и възпря лудостта на пророка.<br />2:17. Те са безводни кладенци, мъгли тласкани от буря, за които е запазена мрачна тъмнина [до века].<br />2:18. Защото, като говорят с надуто празнословие, те с разтленността подмамват в плътските страсти ония, които едвам избягват от живеещите в заблуда.<br />2:19. Обещават им свобода, а те сами са роби на разврата; защото от каквото е победен някой, на това и роб става.<br />2:20. Понеже, ако, след като са избягали от светските мърсотии чрез познаването на Господа и Спасителя Исус Христа, те пак са се сплели в тях и остават победени, то последното им състояние е станало по-лошо от първото.<br />2:21. Понеже по-добре би било за тях да не бяха познали пътя на правдата, отколкото след като са го познали, да се отвърнат от предадената на тях света заповед.<br />2:22. С тях се е случило това, което казва истинската пословица: Псето се върна на бълвоча си, и Окъпаната свиня се върна да се валя в тинята.<br />

<br />- 3 -<br /><br />
3:1. Ето възлюбени, пиша ви това второ послание; и в двете събуждам чрез напомняне вашия чист разум,<br />3:2. за да помните думите, изговорени по-напред от светите пророци и заповедта на Господа Спасителя, дадена чрез изпратените вам апостоли.<br />3:3. Преди всичко знайте това, че в последните дни ще дойдат подиграватели, които с подигравките си ще ходят по своите страсти и ще казват:<br />3:4. Где е обещаното Му пришествие? защото, откак са се поминали бащите ни всичко си стои така, както от началото на създанието.<br />3:5. Защото те своеволно не признават това, че чрез Божието слово от начало е имало небе и земя сплотена от водата, и всред водата,<br />3:6. но пак посредством тях тогавашния свят, потопен от водата загина.<br />3:7. Така със същото слово, и днешните небе и земя са натрупани за огън, пазени до деня на страшния съд и погибелта на нечестивите човеци<br />3:8. Още и това нещо да не забравяте, възлюбени, че за Господ един ден е като хиляда години, и хиляда години като един ден.<br />3:9. Господ не забравя това, което е обещал, според както някои смятат бавенето, но заради вас търпи за дълго време; понеже не иска да погинат някои, но всички да дойдат на покаяние.<br />3:10. А Господният ден ще дойде като крадец, когато небето ще премине с бучение, а стихиите нажежени ще се стопят, и земята и каквото се е вършило по нея ще изчезнат.<br />3:11. Прочее, понеже всичкото това ще се стопи, какви трябва да сте вие в своето живеене и в благочестие,<br />3:12. като очаквате и ожидате дохождането на Божия ден, поради който небето възпламенено ще се стопи, и стихиите нажежени ще се разложат!<br />3:13. А според обещанието Му очакваме ново небе и нова земя, в която да живее правда.<br />3:14. Затова, възлюблени, като очаквате тия неща, старайте се да се намерите чисти и непорочни пред Него, с мир в сърцата си.<br />3:15. И считайте дълготърпението на нашия Господ като средство за спасение; както любезният ни брат Павел ви е писал, според дадената му мъдрост.<br />3:16. както пише и във всичките си послания, когато говори в тях за тия работи; в които послания има някои неща мъчни за разбиране, които неучените и неутвърдените изопачават, както правят и с другите писания, за своята погибел.<br />3:17. И тъй, вие, възлюбени, като сте предизвестени за това, пазете се да не би да се завлечете от заблуждението на беззаконните и да отпаднете от утвърждението си.<br />3:18. Но растете в благодатта и познаването на нашия Господ и Спасител Исус Христос. Нему да бъде слава и сега и до вечния ден. Амин.<br /><br />