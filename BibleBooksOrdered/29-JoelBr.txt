<br />- Йоил -<br />
<br />
<br />- 1 -<br /><br />
1:1. Господнето слово, което дойде към Йоила Фатуилевия син: -<br />1:2. Слушайте това, старци, И дайте ухо, всички жители на земята: Ставало ли е такова нещо във вашите дни Или в дните на бащите ви?<br />1:3. Разкажете това на чадата си, И чадата ви нека го разкажат на своите чада, И техните чада на друго поколение.<br />1:4. Каквото остави лапачът, изпояде го скакалецът; И каквото остави скакалецът, изпояде го изедникьт; И каквото остави изедникьт, изпояде го пръгът.<br />1:5. Изтрезнете, пияници, та плачете, И лелекайте, всички винопийци, за новото вино; Защото се отне от устата ви.<br />1:6. Понеже на земята ми възлезе народ Силен и без брой, Чиито зъби са лъвови зъби, И който има кътни зъби като на лъвица.<br />1:7. Опустоши лозата ми И сломи смоковниците ми; Обели я съвсем и я хвърли; Пръчките й се обелиха.<br />1:8. Плачи като сгодена девица опасана с вретище За мъжа на младостта си.<br />1:9. Хлебният принос и възлиянието престанаха От дома Господен; И свещениците, служителите Господни, жалеят<br />1:10. Запустя полето, жалее земята; Защото се загуби житото, Изсъхна новото вино, дървеното масло е слабо,<br />1:11. Посрамете се, земеделци, и лелекайте, лозари, За пшеницата и за ечемика; Защото жетвата на нивата се изгуби.<br />1:12. Лозата изсъхна и смоковницата повехна; Нарът, хурмата и ябълката, Дори всичките полски дървета изсъхнаха; И радостта изчезна измежду човешките чада.<br />1:13. Опашете се с вретище и плачете, свещеници; Лелекайте, служители на олтара; Дойдете, нощувайте във вретище, Служители на моя Бог; Защото хлебният принос и възлиянието са удържани От дома на вашия Бог.<br />1:14. Осветете пост, свикайте тържествено събрание, Съберете старейшините и всичките жители на страната В дома на Господа вашия Бог, И извикайте към Господа.<br />1:15. Уви за оня ден! Защото денят Господен наближи, И ще дойде като гибел от Всесилния.<br />1:16. Не отне ли се храната пред очите ни, Веселието и радостта от дома на нашия Бог?<br />1:17. Семената изсъхнаха под буците си, Житниците запустяха, Хранилищата се съсипаха, Защото житото изсъхна.<br />1:18. Как пъшка добитъкът! Скитат се чредите говеда Защото нямат пасбище; Да! изгинаха стадата овци<br />1:19. Господи, към Тебе викам; Защото огънят изпояде пасбищата на целината, И Пламъкът изпогори всичките полски дървета.<br />1:20. Даже и полските животни задъхвайки поглеждат към Тебе; Защото пресъхнаха водните потоци, И огън изпояде пасбищата на целината.<br />

<br />- 2 -<br /><br />
2:1. Затръбете в Сион, И дайте тревога в светия ми хълм; Нека се разтреперят всичките жители на страната; Защото иде денят Господен, защото е близо, -<br />2:2. Ден тъмен и мъглив, Ден облачен и мрачен, Бързащ като зората, която се разпростира върху планините; Идат люде много и силни, Подобни на които не е имало от века, Нито подир тях ще има до годините на много поколения.<br />2:3. Огън пояжда пред тях, И пламък опаля подир тях; Земята пред тях е като Едемската градина, А зад тях гола пустиня; Да! нищо не е избегнало от тях.<br />2:4. Изгледът им е като изгледа на коне; И тичат като конници.<br />2:5. Като тропот от колесници се чува Като скачат по върховете на бърдата, Като пращение на огнен пламък, който пояжда тръстика, Като шум на силни люде, опълчени на бой.<br />2:6. Пред тях племената се измъчват, Всичките лица побледняват.<br />2:7. Те тичат като юнаци; Като военни мъже качат се на стената, И маршируват всеки в пътя си Без да развалят редовете си.<br />2:8. Не се тласкат един друг; Маршируват всеки в своя път; И даже като падат около оръжията Не спират вървежа си.<br />2:9. Спускат се върху града, Тичат по стената, Качват се по къщите, Влизат през прозорците като крадец.<br />2:10. Земята се тресе пред тях, Небето трепери, Слънцето и луната потъмняват, И звездите оттеглят светенето си.<br />2:11. И Господ издава гласа си пред тая си войска; Защото станът му е много голям; Защото е силен оня, който изпълнява словото си; Защото денят Господен е велик и твърде страшен; И кой може да го изтърпи?<br />2:12. Но, казва Господ, даже и сега се обърнете към Мене С всичкото си сърце, С пост, с плач, и с ридание;<br />2:13. И раздерете сърцето си, а не дрехите си, Та се обърнете към Господа вашия Бог; Защото милостив и щедър, Дълготърпелив и многомилостив, И разкайва се за злото.<br />2:14. Кой знае дали Той не ще се повърне и разкае, Та остави благословение след себе си, Колкото за хлебен принос и възлияние на Господа вашия Бог?<br />2:15. Затръбете в Сион, Осветете пост, свикайте тържествено събрание;<br />2:16. Съберете людете, осветете събранието, Свикайте старейшините, Съберете младенците и сучащите; Нека излезе младоженецът из спалнята си, И невястата из стаята си;<br />2:17. Нека плачат свещениците, Служителите Господни, Между предхрамието и олтара, И нека рекат; Пощади, Господи, людете си, И не предавай наследството си на позор, Та да ги владеят народите. Защо да рекат между племената - Де е техният Бог?<br />2:18. Тогава Господ поревнува за земята си, И се смили за людете си.<br />2:19. И Господ рече в отговор на людете си: Ето, аз ще ви пратя житото, Виното, и маслото, та ще с наситите от тях, И няма вече да ви направя за позор между народите;<br />2:20. Но ще отдалеча от вас северната язва, и ще я оттласна в безвода  и пуста земя, С предната й страна към източното море, А западната й страна към западното море; И воня ще възлезе от нея, И смрад ще се издигне от нея, Защото е извършила надути работи.<br />2:21. Не бой се, земльо; радвай се и весели се; Защото Господ извърши велики дела.<br />2:22. Не се плашете, полски животни; Защото пасбищата на целината поникват, Защото дървото ражда плода си, Смоковницата и лозата дават силата си.<br />2:23. Радвайте се, прочее, и вие, Сионови чада, И веселете се в Господа вашия Бог; Защото ви дава есенен дъжд със справедлива мярка, И ви наваля дъжд - есенен и пролетен -  В първия месец.<br />2:24. Гумната ще се напълнят с жито, И линовете ще се преливат с вино и масло.<br />2:25. И ще ви възвърна годините, които изпояде скакалецът, Изедникът, пръгът, и лапачът, Моята голяма войска, която пратих между вас.<br />2:26. И ще ядете изобилно и ще се наситите, И ще хвалите името на Господа вашия Бог, който е постъпвал чудесно с вас; И людете ми няма никога да се посрамят.<br />2:27. И ще познаете, че аз съм всред Израиля, И че съм Господ вашият Бог, и че няма друг; И людете ми няма никога да се посрамят.<br />2:28. И след това Ще излея Духа си на всяка твар; И синовете ви и дъщерите ви ще пророкуват, Старците ви ще виждат сънища, Юношите ви ще виждат видения;<br />2:29. Още и на слугите и на слугините Ще изливам Духа си в ония дни.<br />2:30. И ще покажа чудеса на небето и на земята, Кръв, огън, и стълпове от дим.<br />2:31. Слънцето ще се обърне в тъмнина, И луната в кръв, Преди да дойде великият и страшен ден Господен.<br />2:32. И всеки, който призове името Господне ще се избави; Защото в хълма Сион и в Ерусалим ще има избавени, Както рече Господ, И между оцелелите ония, които Господ ще повика.<br />

<br />- 3 -<br /><br />
3:1. Защото, ето, в ония дни и в онова време, Когато върна Юдовите и Ерусалимските пленници,<br />3:2. Ще събера всичките народи Та ще ги сведа в Иософатовата (Т.е., Господ съди) долина, И там ще се съдя с тях Поради людете си и наследството си Израиля, Когото разпръснаха между народите. Те си разделиха земята ми<br />3:3. И хвърлиха жребия за людете ми; Даваха момче заблудница, И продаваха момиче, за да пият вино.<br />3:4. Да! и що имате с мене вие, Тире, Сидоне, И всички Филистимски предели? Искате ли да ми въздадете възмездие? А ако ми въздадете, То аз без забава бързо ще ви върна възмездието ви върху главите ви.<br />3:5. Понеже взехне среброто ми  и и златото ми, И занесохте в капищата си отбраните ми блага,<br />3:6. А продадохте на Гърците, Юдейците и Ерусалимците, За да ги отдалечите от пределите им,<br />3:7. За това аз ще ги повдигна от мясото, За което ги продадохте, И ще върна възмездието ви на собствената ви глава;<br />3:8. Още ще продам вашите синове и вашите дъщери В ръката на Юдейците, А те ще ги продадат на Савците, - на далечен народ; Защото Господ изговори това.<br />3:9. Прогласете това между народите; Пригответе война; повдигнете юнаците; Нека се приближат всички  военни мъже; Нека възлизат.<br />3:10. Изковете палечниците си на ножове, И сърповете си на копия; Слабият нека каже - Аз съм юнак!<br />3:11. Съберете се и дойдете отвред всички народи, Та се натрупайте заедно; Господи, нарави да слезнат там юнаците ти.<br />3:12. Нека станат народите и дойдат В Иосафатовата долина; Защото там ще седна да съдя всичките околни народи.<br />3:13. Пускайте сърпа в жетвата, защото е узряла; Дойдете, тъпчете, защото линът е пълен, И каците се преливат; Понеже нечестието им е голямо.<br />3:14. Множества, множества в долината, дето ще се отсъди за тях; Защото близо е денят Господен в долината дето ще се даде присъдата.<br />3:15. Слънцето и луната ще потъмнеят, И звездите ще оттеглят светенето си.<br />3:16. И Господ ще изрикае от Сион, И ще издаде гласа си от Ерусалим; Небето и земята ще се потресат; Но Господ ще бъде прибежище на людете си, И крепост на Израиляните.<br />3:17. Така ще познаете, че Аз Съм Господ вашият Бог, Който обитавам в светия си хълм Сион; Тогава Ерусалим ще бъде свет, И чужденци няма вече да минават през него.<br />3:18. В оня ден От планините ще капе мъст, И от хълмите ще тече мляко, И по всичките Юдови дерета ще текат води; А из дома Господен ще избликне извор, Който ще пои Ситимската долина.<br />3:19. Египет ще запустее, И Едом ще бъде гола пустиня, Поради насилието, сторено към Юдейците; Защото са пролели невинна кръв в земята им.<br />3:20. А Юда ще бъде населен до века, И Ерусалим из род в род.<br />3:21. И чрез наказание ще изкарам за чиста кръвта, която още не съм изкарал; Защото Господ обитава в Сион.<br />